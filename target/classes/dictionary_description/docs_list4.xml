<?xml version="1.0" encoding="UTF-8" standalone="yes"?>
<Docs>
	<Doc>
		<title>阿赖耶二义</title>
		<desc>
            华言藏。谓第八识。能含藏诸法种故。一能摄一切法摄谓摄持。即含藏之义。盖此识摄持一切善恶之法。犹如库藏含藏宝贝而不遗失也。二能生一切法生即发生也。谓此识既含藏善恶种子。则一切善恶诸法从此出生。犹如大地能发生草木万物也。
		</desc>
	</Doc>
	<Doc>
		<title>阿罗汉三义</title>
		<desc>
            华言无生。亦云无学。谓三界生死已尽。是为无生。无法可学。是为无学。或言不翻者。名含三义故也。一杀贼贼即见思惑也。以其劫入功德之财。夺人智慧之命。故名为贼。阿罗汉能断三界见思之惑。故名杀贼。二不生不生即无生也。谓阿罗汉即断见思惑尽。更不受三界生。故名不生。三应供谓阿罗汉智断功德既已具足。应受人天供养。故名应供。
		</desc>
	</Doc>
	<Doc>
		<title>阿难八不思议</title>
		<desc>
            华言庆喜。经云。佛语文殊师利言。阿难事我二十余年。具足八种不可思议。是故我称阿难比丘为多闻藏。一不受别请谓阿难事佛二十余年。虽多闻第一。出诸弟子之上。动必随众。未尝受别施主之请。背众而食也。二不受故衣谓阿难事佛。虽如来陈故衣服。亦不敢受也。三见不非时谓阿难为佛待者。见必以时。如佛对机说法之时。或代众发问之类。则至佛所。非此之时。则不往见也。四见女人不生欲心谓阿难事佛。远离
		</desc>
	</Doc>
	<Doc>
		<title>阿难具八法</title>
		<desc>
            华言庆喜。经云。佛语文殊师利言。阿难具足八法。能持十二部经。是故阿难为多闻藏。一信根坚固信即信顺。根即能生之义。谓阿难闻如来所说十二部经。信受坚固。由信心故。由能生长一切善法功德。华严经云。信是道源功德母。长养一切诸善法。是也。二其心质直质即质朴之义。谓阿难闻如来所说十二部经。其心质
		</desc>
	</Doc>
	<Doc>
		<title>阿难三名</title>
		<desc>
            阿难是斛饭王之子。佛成道日生。以其能持法藏。有三种不同。随德受称。故有三名也。一名阿难华言庆喜。生时合国欣庆欢喜故也。以其亲承佛旨。传以化人。即传持声闻藏也。二名阿难跋陀华言喜贤。以其住于有学之地。得空无相无愿三解脱门。即传持缘觉藏也。三名阿难迦罗梵语阿难迦
		</desc>
	</Doc>
	<Doc>
		<title>阿难四间</title>
		<desc>
            佛将入灭。语阿难大众言。我灭度后。汝当精勤教诫我诸眷属。早求出离。此生空过。后悔无追。时阿难闻佛语已。悲哽呜咽。举体迷闷。时阿泥卢豆。安慰阿难曰。如来灭度时至。今日则有。明旦则无。汝依我语。咨启四问。阿难问已。佛言。汝致四问。为最后问。大能利益一切世间。汝等谛听。吾当为说。豆。又名阿楼驮。即阿那律。华言如意。谓于过去九十一劫。天人之中。受如意乐。故名如意。)一佛灭度后恶性车匿
		</desc>
	</Doc>
	<Doc>
		<title>阿修罗四生</title>
		<desc>
            华言非天。以其果报最胜。邻次诸天而非天也。一卵生谓若于鬼道。以护法力。乘通入空。此阿修罗。从卵而生。鬼趣所摄。二胎生谓若于天中。降德贬坠。生于彼道。其所卜居。邻于日月。此阿修罗。从胎而出。人趣所摄。三湿生谓别有一分下劣修罗。生大海心。沉水穴口。旦游虚空。暮归水宿。此阿修罗。因湿气而有。畜生趣所摄。四化生谓有阿修罗。执持世界。势力无畏。能与梵王及天帝释四天王争权。此阿修罗。因变化而有。天趣所摄。(四天王。东方持国天王
		</desc>
	</Doc>
	<Doc>
		<title>八背舍</title>
		<desc>背谓违背。舍即弃舍。大智度论云。背此净洁五欲。舍此着心。故名背舍。修此观故。发无漏智慧。断三界见思惑尽。证罗汉果。即转名八解脱也。一内有色相外观</desc>
	</Doc>
	<Doc>
		<title>八不净物</title>
		<desc>
            佛在世时。诫诸弟子乞食自活。少欲知足。不许畜此等物。以其能生贪恋计着之心。染污梵行。故有此八不净之名也。一置买田宅谓比丘当依众居止。勤修出世清净无为之道。若私置田宅。以图自足。是为不净。二种植根栽谓比丘当勤修道业。于世间资生之事。不生贪着。若不为众。私自种植田园。内妨行业。是为不净。三贮聚谷粟谓比丘当乞食资身。清净活命。若不为众。私自藏贮谷粟米麦。是为不净。四畜养奴婢谓比丘当闲居
		</desc>
	</Doc>
	<Doc>
		<title>八不正见</title>
		<desc>
            一我见谓众生于五阴法中。妄计有我我所。执之为实。强立主宰。是名我见。二众生见谓众生妄计五阴众共和合而生。是名众生见。三寿命见谓众生于五阴法中。妄计我受一期果报。寿命有长有短。是名寿命见。四士夫见谓众生妄计我有士夫之用。而能商贾书算营农等事。是名士夫见。五常见谓众生于五阴之身。妄计今世虽灭。后世复生。相续不断。是名常见。
		</desc>
	</Doc>
	<Doc>
		<title>八部</title>
		<desc>
            夫佛之垂化也。道济百灵。法之传世也。慈育万有。三乘贤圣。既肃尔以归依。八部鬼神。亦森然而翊卫。故诸经中多列八部之众也。一天天者。天然自然。乐胜身胜。清净光明。尊胜无比。故名为天。列位虽多。必以大梵帝释为首。盖大梵是大千世界之主。帝释是三十三天之主故也。二龙龙者。神灵之物。孔
		</desc>
	</Doc>
	<Doc>
		<title>八部般若</title>
		<desc>
            华言智慧。佛于第四时中。所说之经既多。法亦不一。故有八部之名焉。一大品般若谓佛演说五蕴十二入十八界三十七道品等法。皆从六波罗蜜生。其般若波罗蜜最大最胜。最为第一。余之五度。若无般若导达。则不得名为波罗蜜也。以其卷帙多故。是名大品般若。(五蕴者。色蕴。受蕴。想蕴。行蕴。识蕴也。十二入者。眼入。耳入。鼻入。舌入。身入。意入。色入。声入。香入。味入。触入。法入也。十八界者。眼界。色界。眼识界。耳界。声界。耳识界。鼻界。香界
		</desc>
	</Doc>
	<Doc>
		<title>八部鬼众</title>
		<desc>
            一乾闼婆华言香阴。谓不啖酒肉。唯香资阴。是帝释天乐神也。二毗舍阇华言啖精气。谓其啖人精气及五谷之精气也。三鸠盘茶华言瓮形。以其阴似瓮故。即厌魅鬼也。四薜荔多华言饿鬼。以其长劫不闻奖水之名故也。五诸龙众诸龙众诸众者。谓龙有四种。一守天宫殿。持令不落。二兴云致
		</desc>
	</Doc>
	<Doc>
		<title>八藏</title>
		<desc>
            藏即含藏之义。谓含藏诸法文理。而有经律论咒之不同。经者。法也。常也。凡圣之所轨则曰法。魔外不能变坏曰常。律者法也。谓分判轻重持犯之罪。如世之法律论议也。谓论议种种诸法甚深之义也。咒者愿也。谓祈愿种种如意殊胜等事也。盖以声闻缘觉大注乘之不同。故有八藏之名焉。一经藏经藏者。即四阿含经是也。二律藏律藏者。即四分。
		</desc>
	</Doc>
	<Doc>
		<title>八成立因</title>
		<desc>
            一立宗宗犹主也。要也。以所立之法为宗要也。谓如五蕴等法。皆假因缘而生。实无自性。于中求我。决不可得。故说诸法无我。以破执我立论者。是名立宗。二立因因即因由。亦所依之义。立因所以破执有我者之论也。谓若于五蕴等法。施设实有我者。此之五蕴。既从众缘而生。皆是生灭之法。蕴既生灭。我不成就。若离五蕴。而于
		</desc>
	</Doc>
	<Doc>
		<title>八大灵塔</title>
		<desc>
            佛之灵塔有八。经云。若人发大信心。修建塔庙承事供养。得大利益。获大果报。具大名称。是人命终。即得生天。然佛之舍利。人间天上。建塔甚多。此经所载。乃如来降生等处所建之塔也。一在迦毗罗城龙弥你园华言黄色。又云岚毗尼。华言解脱处。佛之降生。即此园也。乃造宝塔以表灵迹焉。二在摩伽陀园泥连河边华言善胜。未见翻译。佛于此河边菩提树下而成正觉。故建塔于此以供养焉。(梵语
		</desc>
	</Doc>
	<Doc>
		<title>八大人觉</title>
		<desc>
            觉即觉悟。谓此八法。乃是菩萨缘觉声闻大力量人之所觉悟。故名八大人觉。一少欲觉谓人寡欲。乃得心安。是则卧觉一榻之宽。覆觉一衾之温。食觉一餐之饱。处觉容膝之适。心无过想。是名少欲觉。二知足觉谓人虽贫乏。常知止足。是则虽服粗弊。而有狐貉之温。虽食蔾糗。而有膏梁之美。虽居蓬荜。而有厦屋之安。是名知足觉。三寂静觉谓人离众愦闹。闲居独处。厌世缠缚。思灭贪欲之苦本。而能断除烦恼。寂静其心。是名寂静觉
		</desc>
	</Doc>
	<Doc>
		<title>八大自在我</title>
		<desc>
            我即自在之义。谓如来有大神力。有大智慧。故能随机示现。自在巧妙。经中谓如来常乐我净之我。具此八义。故称我德。一能示一身以为多身一身多身者。于一身中现无量身也。经云。如来身数。犹如微尘。充满十方无量世界。盖如来所证法身之体。遍一切处。全此之体。起于应用。故能一多自在也。二示一尘身满大千界一尘身满大千界者。谓如来法身。体无不遍。故一尘之身。与法身之量同一广大
		</desc>
	</Doc>
	<Doc>
		<title>八定</title>
		<desc>
            定即摄散归静之义。色界无色界。各有四定。故云八定也。一初禅天定谓人于欲界中。修习禅定之时。忽觉身心凝然。运运而动。如云如影。又觉遍身毛孔。气息悉皆出入。入无积洁聚。出无分散。是名初禅天定。二二禅天定谓既得初禅天定已。心厌初禅。觉观动散。因摄心在定。澹然澄静。觉观即灭。乃发胜定之喜。如人从暗室中。出见日月光明。朗然洞彻。是名二禅天定。三三禅天定谓既得二禅天定已。而又厌二禅。喜心涌动。定不
		</desc>
	</Doc>
	<Doc>
		<title>八法</title>
		<desc>
            八法者。地水火风。名为四大。以其四种。无处不有故也。色香味触。名为四微。以其四种。体性微细故也。谓人之身。因四大假合而有。此之四大。亦由四微所成。故总称为八法也。一地大地以坚碍为性。谓眼耳鼻舌身等。名为地大。圆觉经云。发毛爪齿。皮肉筋骨等。皆归于地。是也。二水大水以润湿为性。谓唾涕津液等。名为水大。圆觉经云。唾涕脓血。津液涎沫。痰泪精气。大小便利。皆归于水。是也。三火大火以燥热为性。谓身中暖气。名为火大。圆觉经云。暖气归
		</desc>
	</Doc>
	<Doc>
		<title>八分分如来舍利</title>
		<desc>
            释迦如来。于拘尸城茶毗已竟。诸国起兵夺取舍利。时有婆罗门为相夺诤故。分作八分。八国起塔供养也。一拘尸城拘尸城诸力士。得一分舍利。即于国中起塔供养。二波肩罗婆国波肩罗婆国力士。得一分舍利。归国起塔供养。三师伽那婆国师伽那婆国拘楼罗众。得一分舍利。归国起塔供养。四阿勒遮国阿勒遮国诸刹帝利。得一分舍
		</desc>
	</Doc>
	<Doc>
		<title>八风</title>
		<desc>
            谓此八法。世间所爱所憎。而能扇动人心。名之为风。苟心所有主。安住正法。不为爱憎之所惑乱。即八风不能动也。一利利者利益。谓凡有益于我者。皆名为利。要览云。得可意事曰利。是也。二衰衰者减也。谓凡有减损于我者。皆名为衰。要览云。失可意或曰衰。是也。三毁毁者毁谤也。谓因恶其人。构合异语。遍地而讪谤之。要览云。阴为毁讪曰毁。是也。四誉誉即赞誉之。要览云。阴为赞美曰誉。是也。五称称即称道。谓因推重其人。凡于众中必称道其善以美之。
		</desc>
	</Doc>
	<Doc>
		<title>八福生处</title>
		<desc>
            谓修五戒十善。兼行布施福业。优劣不等。故感报所生之处。则亦高下不同。故名八福生处。一人中富贵人中富贵者。谓天地所生。惟人为贵。既得为人。而又富贵。则其所修福业。必胜余人。故于今生得此报也。二四天王天四天王天者。东方持国天王。南方增长天王。西方广目天王。北方多闻天王。此四天王。居须弥山腹。由修施戒
		</desc>
	</Doc>
	<Doc>
		<title>八福田</title>
		<desc>
            八福田者。谓佛圣人僧三种。名敬田。和尚阿阇黎生我法身者。父母生我肉身者。此四。名恩田。救济病人。名病田。亦名悲田。此八种。皆堪种福。故名田也。若人能尽力从事此八种者。亦犹农之力田。则获秋成之利也。一佛田佛。华言觉。谓觉道俱圆。位登极果。世出世间。最胜无比。人能恭敬供养。岂但获一切福。亦能灭一切罪。故名佛田。二圣人田谓菩萨缘觉声闻。出离三界。证悟圣道。具
		</desc>
	</Doc>
	<Doc>
		<title>八功德水</title>
		<desc>
            八功德水。谓阿弥陀佛极乐净土池中之水。有八种功德也。一澄净谓其水澄渟洁净。是为澄净功德。二清冷谓其水清滢凉冷。是为清冷功德。三甘美谓其水甘甜嘉美。是为甘美功德。四轻软谓其水轻浮柔软。是为轻软功德。五润泽谓其水滋润泽物。是为润泽功德。六安和谓其水人若饮时。身心即得安隐调和。是为安和功德。七除患谓其水人若饮时。能除饥渴等患。是为除患功德。八增益谓其水人若饮时。即能长养善根。增益四大。是为增益功德。
		</desc>
	</Doc>
	<Doc>
		<title>八关斋戒</title>
		<desc>
            关者禁也。谓禁闭杀盗淫等八罪。使之不犯故也。论云。夫斋者。过中不食也。以八戒助成斋法。共相支持。故又名八支斋法。每月初八日。十四日。十五日。二十三日。二十九日。三十日。是为六斋日。于此六日。能修行此八斋戒者。诸天相庆。即为注福禄。增寿算也。一不杀生不杀生者。谓不断一切众生之命也。自不杀生。亦不教人杀生。二不偷盗不偷盗者。谓不窃取他人财物也。自不偷盗。亦不教人偷盗。三不邪淫不邪淫者。谓于非己妻妾。不行淫欲之事也。四不
		</desc>
	</Doc>
	<Doc>
		<title>八寒地狱</title>
		<desc>
            一頞浮陀地狱或云頞部陀。华言疱。谓受罪众生。因寒苦所逼。皮肉疱起也。二泥赖浮陀地狱或云泥刺部陀。华言疱裂。谓受罪众生。因寒苦所逼。疱即拆裂也。三阿吒吒地狱或云嚯嚯。谓受罪众生。由寒苦增极。唇不能动。唯于舌中作此声也。四阿波波地狱或云唬唬婆。谓受罪众生。寒苦增极。舌不能动。唯于唇间作此声也。五呕喉地狱呕地狱者。谓受罪众生。由寒苦增极。唇舌俱不能动。但于咽喉内振
		</desc>
	</Doc>
	<Doc>
		<title>八还辩见</title>
		<desc>
            还者。复也。辩者。分别也。见即能见之性也。八还辩见者。以所见八种可还之境。而辩能见之性。不可还也。此由阿难不知尘有生灭。凶无动摇。而亡认缘尘。随尘分别。故如来以心境二法。辩其真妄。言心。则曰今当示汝无所还地。言境。则曰吾今各还本所因处。此显所见之境可还。而能见之性不可还也。遂以八种变化之相以辩之。一明还日轮经云。此大讲堂洞开。东方日轮升天。则有明曜。而言还者。谓此讲堂。日出则明。无日则暗。是则明因于日。故
		</desc>
	</Doc>
	<Doc>
		<title>八犍度</title>
		<desc>华言法聚。谓佛弟子迦旃延。以诸法门各从其类。分为八聚。故名八犍度论。一杂犍度如经为声闻说四善根及四圣果有余无余涅盘等法不一。故名杂犍度。二结使犍</desc>
	</Doc>
	<Doc>
		<title>八憍配八鸟</title>
		<desc>
            憍即矜也。谓人矜夸自己。有胜于他。如鸟有凌高下视之过。故文句引文殊问经。八憍配八种鸟也。一盛壮憍如鸱谓人持己强盛壮大。凌他劣弱。如鸱鹞之鸟。恃强凌弱。故名盛壮憍如鸱。二姓憍如枭谓人恃己种姓强大。凌慢于他。如枭不孝之种。而食其母。故名姓憍如枭。三富憍如雕谓人恃己富有财物。凌慢于他。如雕有势力。执伏众禽。故名富憍如雕。四自在憍如鹫谓人恃己长大。称意所作。而得自在。凌慢于他。如鹫食宿山林。去住自由。故名自在憍如鹫。(鹫。鸟名。其鸟
		</desc>
	</Doc>
	<Doc>
		<title>八觉</title>
		<desc>
            觉犹念也。因此八种。引起一切烦恼。即恶觉也。一欲觉欲即贪欲。谓贪欲心起。常念可意之事。故名欲觉。二嗔觉嗔即嗔恨。谓嗔恚心起。常念忿恨于他。故名嗔觉。三恼觉恼即恼害。谓憎嫉心起。常念恼害于他。故名恼觉。四亲里觉谓常忆念亲戚乡里。故名亲里觉。五国土觉谓常念国土安危。故名国土觉。六不死觉谓因多财资养。常念不死。故名不死觉。七族姓觉族即姓族。姓即种姓。谓矜诞心起。常念世族种姓。有高有下。故名族姓觉。八轻侮觉侮即
		</desc>
	</Doc>
	<Doc>
		<title>八苦</title>
		<desc>
            一生苦生苦有五种。一者受胎。谓识托母胎之时。在母腹中窄隘不净。二者种子。谓识托父母遗体。其识种子。随母气息出入。不得自在。三者增长。谓在母腹中。经十月日。内热煎煮。身形渐成。住在生脏之下。熟脏之上。间夹如狱。四者出胎。谓初生下。有冷风热风吹身及衣服等物触体。肌肤柔嫩。如被物刺。五者种类。谓人品有贵富贫残。相貌有残缺妍丑。是名生苦。三老苦老苦有二种。一者增长。谓从少至壮。从壮至衰。气力羸少。动止不宁。二者灭坏。谓盛去衰来。精神耗
		</desc>
	</Doc>
	<Doc>
		<title>八难</title>
		<desc>
            八难者。八处障难也。此之八处。虽感报苦乐有异。而皆不得见佛。不闻正法。故总称为难也。一在地狱难谓南胆部洲之下。过五百由旬。有八寒八热等狱。皆名地狱。众生因恶业所感。堕于彼处。长夜冥冥。受苦无间。障于见佛闻法。故名地狱难。
		</desc>
	</Doc>
	<Doc>
		<title>八念</title>
		<desc>
            念者。内心存忆也。论云。佛诸弟子于闲静处乃至山林旷野。善修不净等观。厌患其身。忽生惊怖。及为恶魔作种种恶事。恼乱其心忧惧转增。是故如来为说八念法。若存心于此。恐怖即除也。一念佛谓修禅观之人。若遭恐怖障难之时。应念诸佛慈悲。救济众生。功德无量。如是一心。念念不舍。怖障即除也。二念法谓修禅观之人。若遭恐怖障难之时。应当念法。法力广大。通达无碍。能灭烦恼。如是一心。念念不舍。怖障即除也。三念僧谓修禅观之人。若遭恐怖障难之时。应当念
		</desc>
	</Doc>
	<Doc>
		<title>八热地狱</title>
		<desc>
            在地之下。故名地狱。婆沙论云。南胆部洲下。过五百踰缮那。乃有其狱。然此地狱。有大有小。大则八寒八热。小则一一大狱四门。各有四小狱。共为十六小狱。名为游增狱。谓受罪众生。游彼狱时。其苦转增故也。一想地狱此狱俱舍论中亦名等活地狱。显宗论云。其中众生。手生铁爪。其爪长利。互相嗔忿。怀毒害想。以爪相攫。肉即堕落。或被斫刺磨捣。想为已死。冷风吹之。皮肉还生。寻复活起。
		</desc>
	</Doc>
	<Doc>
		<title>八忍</title>
		<desc>
            一苦法忍苦即欲界生死之苦。法即真如之理。忍即忍可。亦印证之义也。谓于四善根位中。因观欲界生死之苦。至世第一后心。真如理显。生无漏法忍。是名苦法忍。二苦类忍苦即色界无色界生死之苦。类即流类。谓观欲界苦谛之后。复观上二界苦谛。亦生无漏法忍。是欲界苦法忍之流类。是名苦类忍。三集法忍集即招集之义。谓观欲界集谛见思之惑。真如理
		</desc>
	</Doc>
	<Doc>
		<title>八胜处</title>
		<desc>
            八胜处者。谓修八背舍后。观心纯熟。转变自在。若净若不净。随意能破也。禅波罗蜜云。初二胜处位在初禅。第三第四胜处位在二禅。第五至第八胜处位在四禅。三禅不立胜处者。以三禅天乐多心钝。故不立也。一内有色相外观色少若。好若丑是名胜知胜见谓行人先观自己色身相状。坏烂不净。不可爱乐。一心静定。更想皮肉脱落。但见白骨有八色光明。故云内有色相。又以观道未增。若观多色。恐难摄持。故观少色。是以自观己身不净。亦观所爱之人身亦不净。故云外观色少。
		</desc>
	</Doc>
	<Doc>
		<title>八十八使</title>
		<desc>
            使即驱役之义。谓此见惑。能驱役一切众生。流转三界生死故也。言见惑者。以意根对法尘起诸分别也。凡有十种。一身见。谓于色受想行识五阴仄中妄计为身也。二边见。谓于身见计断计常。随执一边也。三见取。谓于非鑋胜法中。谬见涅盘。生心而取也。四戒取。谓于非戒中。谬以为戒。取以进行也。五邪见。谓无明不了。邪心取理也。六贪。谓于诸欲境。引取无厌也。七嗔。谓于逆情之境。而起怒也。八痴。谓于事理之中。迷惑不了也。九慢。谓自恃才德富贵。轻蔑于
		</desc>
	</Doc>
	<Doc>
		<title>八十随形好</title>
		<desc>
            指爪狭长。薄润光洁。手足指圆。纤长柔软。节骨不现。手足各无差。指间充密。手足圆满。软净光泽。筋脉盘结。深隐不现。两踝深隐。骨不显露。行步正直。端庄严肃。行步威容齐整。如师子王。行步安平。稳如象王。行步有仪。进止详缓。回身顾视。必皆右旋。支节渐次。安布殊胜。骨节交结。宛如龙盘。膝轮圆满。妙善安布。隐处妙好。圆满清净。身支润滑。柔软鲜洁身容敦肃。自在无畏。身支坚固。稠密相属。身支安定。厚重不动。身相端严。光
		</desc>
	</Doc>
	<Doc>
		<title>八十一品思惑</title>
		<desc>
            思惑者。谓眼等五根对色等五尘。而起贪嗔痴慢四惑也。言八十一品者。以欲界为一地。色界初禅二禅三禅四禅为四地。无色界空处识处无所有处非想非非想处为四地。共为九地。欲界一地具九品。贪嗔痴慢四惑。所谓上上上中上下。中上中中中下。下上下中下下也。色界四地。无色界四地。亦各有九品。贪痴慢三惑。但除嗔恚。以上二界不行嗔故。是则九地各有九品思惑。共成八十一品也。(三界思惑分九品者。以此惑难断。故细分之。令二果斯陁含三果阿那含四果阿罗汉次
		</desc>
	</Doc>
	<Doc>
		<title>八识</title>
		<desc>
            一眼识谓眼以色为缘而生眼识。眼识依根而生。眼根因识能见。而能见者。是名眼。二耳识谓耳以声为缘而生耳识。耳识依根而生。耳根因识能听。而能听者。是名耳识。三鼻识谓鼻以香为缘而生鼻识。鼻识依根而生。鼻根因识能齅。而能齅者。是名鼻识。四舌识谓舌以味为缘而生舌识。舌识依根而生。舌根因识能尝。而能尝者。是名舌识。五身识谓身以触为缘而生身识。身识依根而生。身根因识能觉。而能觉者。是名身识。六意识谓意以法缘而生意识。意识依根而生。意根因识而能
		</desc>
	</Doc>
	<Doc>
		<title>八识缘境广狭</title>
		<desc>
            一眼缘唯实唯量境谓眼见色时。即有识生。能缘青黄赤白实有之色。名为性境。此识对境。名为现量。以其但能见色。未起分别。是故所缘之境狭也。二耳识缘唯实唯量境谓耳闻声时。即有识生。能闻言语等实有之声。名为性境。此识对境。名为现量。以其但能闻声。未起分别。是故所缘之境狭也。三鼻识缘唯实唯量境谓鼻齅香时。即有识生。能齅好恶实有之香。名为性境。此识对境。名为现量。以其
		</desc>
	</Doc>
	<Doc>
		<title>八万四千尘劳</title>
		<desc>
            八万四千恃劳者。尘即染污之义。谓种种邪见烦恼。能染污真性也。劳即劳役也。谓众生被邪见烦恼劳役不息。轮转生死。无有尽时。论其尘劳根本。不出十使。于十使中。随以一使为头。则九使为助。遂成一百。约三世各有一百。共成三百。而现在世一百时促。不论相助。于过去未来二世二百。又各各以一使为头。九使为助。共成二千。合前现在世一百。共成二千一百。又约多贪多嗔多痴等分四种众生。各有二千一百。共成八千四百。又约四大六衰。各有八千四百。总成八万四千
		</desc>
	</Doc>
	<Doc>
		<title>八万四千法门</title>
		<desc>
            八万四千法门者。昔佛告喜王菩萨。修习行法。自第一光耀。乃至分舍利。凡三百五十度无极法门。一一法门。各有布施持戒忍辱精进禅定智慧之六度。共成二千一百度无极。于诸贪淫嗔恚愚痴等分四种众生。各以此二千一百度无极。教化而开觉之。合成八千四百度无极。一变为十。总成八万四千度无极法门。此之法门。为三界无上良药。为百千种人除八万四千尘劳也。(度无极者。谓事理行满。度生死流。登涅盘岸。无有穷极也。三百五十度无极者。光耀度无极。世度无极。为众生
		</desc>
	</Doc>
	<Doc>
		<title>八妄想</title>
		<desc>
            一自性妄想谓妄执根尘等法。各有体性。不相混滥。是名自性妄想。二差别妄想谓妄计色等有可见可对之色。有不可见可对之色。有不可见无对之色。是名差别妄想。三摄受积聚妄想谓妄计色受想行识五蕴之法。摄持聚集。而成一切众生。是名摄受积聚妄想。四我见妄想谓于色受想行识五蕴法中。
		</desc>
	</Doc>
	<Doc>
		<title>八位胎脏</title>
		<desc>
            一羯罗篮华言凝滑。谓初受胎七日。父母二气凝聚。状如凝酥。故名羯罗篮。二遏部昙华言遍。谓受胎二七日。状如疮疱。故名遏部昙。三闭尸华言凝结。谓受胎三七日。状如就血。或云聚血。或云软肉。故名闭尸。四健南华言凝厚。谓受胎四七日。渐已坚厚。虽有身意二根。眼耳鼻舌四根未具。故名健南。五钵罗奢佉华言形位。谓受胎五七日。肉团增长。四支身分之相初现。故名钵罗奢佉。六毛发爪齿位谓受胎六七日
		</desc>
	</Doc>
	<Doc>
		<title>八依</title>
		<desc>
            一施设依施设犹建立也。谓人依五蕴中假用言说。施设我及众生。各各不同。有如是生类。如是种姓。如是名字。如是饮食。如是苦乐寿夭等。是名施设依。二摄受依摄受。含摄容受也。谓人依于父母妻子奴婢僮仆等。以为我所摄受。故名摄受依。三住持谓人依段触思识四种之食。则能摄养诸根。住立支持。故名住持依。(段食者。段即分段。谓以香味触三尘为体。入腹变坏。资益诸根也。触食者。谓眼识等所对色等诸尘柔软细滑等
		</desc>
	</Doc>
	<Doc>
		<title>八义证有本识</title>
		<desc>
            谓第八识。是出生一切善恶诸法之根本。故名本识。今论以此八义。证第八识之相也。一依止执受谓此识能为染净诸法之所依止。执持不失。是名依止执受。二最初生起谓此识最初于母腹托胎之时。如礠石吸铁。是名最初生起。三有明了性谓此识于一切善恶无记三性诸法。皆悉明了分别。无有暗昧。是名有明了性。四有种子性谓此识能任持世间出世间诸法种子。令不散失。是名有种子性。五业用差别此识随染缘而造恶
		</desc>
	</Doc>
	<Doc>
		<title>八音</title>
		<desc>
            八音者。谓如来所出音声。言辞清雅。令诸众生闻即解悟。而有此八种也。一极好音谓一切诸天二乘菩萨。虽各有好音。未足为极。唯佛言声。闻者无厌。得入妙道。好中之最。故名极好音。二柔软音谓佛以慈善为心。所出音声。巧顺物情。能令闻者喜悦。皆舍刚强之心。故名柔软音。三和适音谓佛常居中道。妙解从容。所出音声。和雅调适。能令闻者心皆融释。因声会理。故名和适音。四尊慧音谓佛德位尊高。慧心明彻。所出音声。能令闻者尊重。
		</desc>
	</Doc>
	<Doc>
		<title>八正道</title>
		<desc>
            谓此八法。不依偏邪而行。故名为正。复能通至涅盘。故名为道。一正见谓人修无漏道。见四谛分明。破外道有无等种种邪见。是为正见。二正思惟谓人见四谛时。正念思惟。观察筹量。令观增长。是为正思惟。三正语谓人以无漏智慧。常摄口业。远离一切虚妄不实之语。是为正语。四正业谓人以无漏智慧。修摄其心。住于清净正业。断除一切邪妄之行。是为正
		</desc>
	</Doc>
	<Doc>
		<title>八支语</title>
		<desc>
            一上首语首。始也。谓佛凡有所说。必以趣向涅盘之道而为首先。故名上首语。二美妙语谓佛所说法。言辞柔软。嘉美微妙。令人乐闻。故名美妙语。三显了语谓佛说法。随机演畅。于诸事理。显白明了。故名显了语。四易解语谓佛说法。善巧方便。令诸众生即得解悟。故名易解语。五乐闻语谓佛说法。称适机宜。语音宣畅。事理该明。当机之众。无不喜乐听闻。故名乐闻语。六无依语谓佛说法。随机开导。无所依着。亦不希望他人信已而后为说。故名无
		</desc>
	</Doc>
	<Doc>
		<title>八智</title>
		<desc>
            一苦法智苦是欲界生死之苦。法是所证真如之理。智是能证之智。高观欲界生死之苦。真智发而证真如之理。是名苦法智。二苦类智谓观欲界苦谛之净。复观上二界苦谛。真智明发。是欲界苦法智之流类。是名苦类智。三集法智谓观欲界集谛见惑。真智明发而证真如之理。是名集法智。四集类智谓观欲界集谛之净。复观上二界集谛。真智明发。是欲界集法智之流类。是名集类智。五灭法智谓观欲界灭谛。灭前苦集。真智明发而证真如之理。是名灭法
		</desc>
	</Doc>
	<Doc>
		<title>八种变化</title>
		<desc>
            一能作小谓菩萨以变化力。能化自他之身而作小身。或化世界内所有小物。皆如微尘。是名能作小。二能作大谓菩萨以变化力。能化自他之身而作大身。或化世界内所有大物。乃至满虚空中。是名能作大。三能作轻谓菩萨以变化力。能令自己身轻。亦能令人身轻。或使世界及所有物。悉令轻如鸿毛。是名能作轻。四能作自在谓菩萨以变化力。能以大为小。以小为大。以长为短。以短为长。如是等相。种种自在无碍。是名能作自在。五能有主
		</desc>
	</Doc>
	<Doc>
		<title>八种人起塔</title>
		<desc>
            一如来塔如来有三义。若云无所从来。亦无所去。此法身义也。第一义谛名如。正觉名来。此报身义也。乘如实道。来成正觉。此应身义也。谓如来万德悉备。三觉俱圆。天上人间。所共尊仰。是故灭后。应当起塔供养。二菩萨塔菩萨。华言觉众生。又云觉有情。谓菩萨上求道。下化众生。悯物情重。随类现身。度脱无量。是故灭后。应当起塔供养。三
		</desc>
	</Doc>
	<Doc>
		<title>八种言</title>
		<desc>
            言即言音。瑜伽师地论云。为法师者。处众宣说。当具八种言也。一可喜乐言谓法师说法。须有经文证据。其未解者。更为譬喻而说。文句清雅。言词显了。人若听者。无不欣喜好乐。故名可喜乐言。二开发言谓法师说法。开发深隐之义。令其显了。复开发粗浅之义。令解深妙。使大小之机获益。故名开发言。三善释难言释即解释。难即疑难。谓法师说法。人若有疑难咨问。须善解释。令义理分明。易得开解。故名善释难言。四善分析言谓法师说法。辩才无碍。能以善巧言词。于
		</desc>
	</Doc>
	<Doc>
		<title>八种异熟因果</title>
		<desc>
            谓现生所作之因。而于异世成熟其果也。盖业通三世。如前世所作之因皆善则现世受其福报。所作之因不善。则现世受其恶报。又如今世所作善恶之因不同。后世成熟善恶果报亦异。故此异熟因果。凡有八种焉。一寿量圆满谓菩萨修行。于诸众生起大慈悯。无杀害心。以此为因。异生感果。即得寿命长远。无诸损减。修习善法。利己利人。是名寿量圆满。二色相圆满谓菩萨修行。于诸如来菩萨形像之前。及诸黑闇之外。施以灯烛。令其光明。
		</desc>
	</Doc>
	<Doc>
		<title>八种喻</title>
		<desc>
            一顺喻谓佛说法。随顺世谛次第。从小向大而为喻也。如经云。天降大雨。沟渎皆满。沟渎满故小坑满。小坑满故大坑满。如是渐次。乃至大海满。如来法雨。亦复如是。众生戒满。乃至解脱满。解脱满故涅盘满。是中顺喻。二逆喻谓佛说法。逆于决谛次第。从大向小而为喻也。如经云。大海有本。所谓大河。大河有本。所谓小河。小河有本。所谓大池。如是乃至沟浍有本。所谓大雨。如来亦复如是。涅盘有本。所谓解脱。乃至持戒有本。所谓法雨。是名逆喻
		</desc>
	</Doc>
	<Doc>
		<title>八种粥</title>
		<desc>
            佛在迦尸国竹园中。与诸比丘一处安居。尔时诸居士作种种粥。持诣竹园。以施佛僧。故有八种之名。一酥粥酥粥者。谓以牛马等酥和于米粟。煮为粥也。二油粥油粥者。谓以荏酥麻等油和于米粟。煮为粥也。三胡麻粥胡麻粥者。谓取胡麻子和于米粟。煮为粥为也。四乳粥乳粥者。谓以牛马等乳和于米粟。煮为粥也。五小豆粥小豆粥者。谓以绿豆赤喜等和于米粟。煮为粥也。六摩沙豆粥摩沙豆。疑即大豆也。盖华言大。今云摩
		</desc>
	</Doc>
	<Doc>
		<title>百八烦恼</title>
		<desc>
            昏烦之法。恼乱心神。故名烦恼。谓眼耳鼻舌身意六根。对色声香味触法六尘。各有好恶平三种不同。则成十八烦恼。又六根对六尘好恶平三种。起苦受。不苦不乐受。复成十八烦恼。共成三十六种。更约过去未来现在三世。各有三十六种。总成一百八烦恼也。
		</desc>
	</Doc>
	<Doc>
		<title>百八三昧</title>
		<desc>
            首楞严三昧华言健相分别。华言正受。亦云正定。谓菩萨住是三昧。则于诸三昧行相。多少浅深。悉能分别了知。而一切魔恼。不能破垓。是名首严三昧。宝印三昧谓菩萨住是三昧。于一切三昧。悉能印证。然诸宝中法宝为最。今世后世夃至涅盘。能为利益。是名宝印三昧。师子戏三昧谓菩萨住是三昧。于一切三昧中。出入迟速。皆得自在。于诸外道。强者破之。信者度之。譬犹师子戏时。而能制伏诸兽也。是名师子戏三昧。妙月三
		</desc>
	</Doc>
	<Doc>
		<title>百法五位</title>
		<desc>
            百法五位者。谓色法十一。心法有八。心所法五十一。不相应行法二十四。无为法六。总成百法。各有所属。列为五位也。一色位色以质碍为义。色有十一种。即眼耳鼻舌身。色声香味触。及法处所摄一分色。以此十一种皆有质碍。是名色位。二心
		</desc>
	</Doc>
	<Doc>
		<title>般若二种相</title>
		<desc>
            一世间般若谓诸菩萨唯依读诵书写。为他演说三乘道教。劝正修行。灭除烦恼惑业。不行寂静真实般若。常行有见有相般若。如是般若。有取有着。是名世间般若。二出世间般若谓诸菩萨精勤修习菩提道时。随力听闻。为他演说三乘正法。而于其中。心如虚空。平等寂灭。离诸名相。如是般若。无取无著。是名出世间般若。
		</desc>
	</Doc>
	<Doc>
		<title>般若十种利益</title>
		<desc>
            华言智慧。谓菩萨由此智慧。通达无碍。故获十种利益也。一一切舍不取施想谓菩萨修行般若。照了万法俱寂。是故虽行布施。而无能施之想。不着所施之物。不见受施之人。是为一切舍不取施想。二持戒不缺而不依戒谓菩萨修行般若。虽坚持净戒无所毁缺。然以空慧照之。则不见有能持能犯之相。是为持戒不缺而不依戒。三住于忍力而不住众生想谓菩萨修行般若。安住忍力。度诸众生。然以空慧照之。而终不起众生得度之想。是为住于忍力而不住众生想。四行于精进
		</desc>
	</Doc>
	<Doc>
		<title>本忏</title>
		<desc>
            忏。华言悔过。谓改悔往昔之过非也。作法取相二忏属事。无生一忏属理。理忏为正。事忏为助。若能正助合行。事理兼运。则无罪不灭。无福不生也。一作法忏谓身礼拜。口称唱。意思惟。三业所作。一依法度。披陈过罪。求哀忏悔。是名作法忏。二取相忏谓定心运想。取其现相为期。于道场中。或见佛来摩顶。或见光现。或见华飞。或梦中见诸瑞相。或闻空中声。于此诸相。随获一种。罪即消灭。是名取相忏。三无生忏谓一切罪业皆从一念不了心生。若了
		</desc>
	</Doc>
	<Doc>
		<title>比丘入众五法</title>
		<desc>
            一修慈愍物谓比丘入大众中。应修慈心。怜愍于物。岩净律仪。整束身心。精勤学道。是为修慈愍物。二谦下自卑谓比丘入大众中。常用谦和。永绝憍慢。应自卑下。如拭尘巾。是为谦下自卑。三善知坐处谓比丘入大众中。动止有时。若见上座。不应安坐。若见下座。不应起立。是为善知坐处。四说于法语谓比丘入于大众中。不宜杂说论世俗事。若自说法。若请人说法。是为说于法语。五见过默然
		</desc>
	</Doc>
	<Doc>
		<title>比丘三义</title>
		<desc>
            华言除馑。谓众生薄福。在因无法自资。得报多所馑乏。出家之人。戒行是良福田。能除因果之馑乏。故名除馑。或言不翻者。名含三义故也。一破恶谓比丘修戒定慧之道。能破见思之恶。故名破恶。二怖魔魔。华言杀者。谓能杀人智慧之命也。比丘既能修道。魔即念言。此人非但出我界域。亦能转化于他。空我眷属。魔即惊怖。故名怖魔。三乞士乞是乞求之名。士是清雅之称。谓比丘常当乞食。清净自活。上乞法以资慧命。下乞食以资色身。故名乞士。
		</desc>
	</Doc>
	<Doc>
		<title>苾刍草五德</title>
		<desc>
            苾刍。雪山香草。谓其有五种德。以喻比丘亦具此德。故称为苾刍也。一体性柔软体性柔软者。以喻比丘能折伏身语意业之粗犷也。二引蔓旁布引蔓旁布者。以喻比丘传法度人。延绵不绝也。三馨香远闻声香远闻者。以喻比丘戒德芬馥。为众所闻也。四能疗疼能疗疼痛者。以喻比丘能断烦恼毒害之痛苦也。五不背日光不背日光者。以喻比丘正见思惟。常向佛日而不背也。
		</desc>
	</Doc>
	<Doc>
		<title>别教说听四句</title>
		<desc>
            别教者。圆融具德。异前诸教。一唯说无听谓众生全在诸佛心中故。则果门摄法无遗。故所说教。唯佛所现。是名惟说无听。二惟听无说谓佛全在众生心中故。则因门摄法无遗。故所说教。即众生心中自现。是名唯听无说。三说听双存谓生佛互在。则因果交彻故。众生心中之佛。为佛心中之众生。说法佛心中之众生听。众生心中之佛说法。是名说听双存。四说听双寂谓众生全在佛。则同佛非生。佛全在众生。则同生非佛。两相形夺。二位齐融。则佛心中之众生无听。众生心中之佛说
		</desc>
	</Doc>
	<Doc>
		<title>别教无量四谛</title>
		<desc>
            别教者。别前藏通。别后圆教也。无量四谛者。谓此教独菩萨法。菩萨所化众生既无量。其所用法门亦无有量。故云苦有无量相。十法界果报不同故。集有无量相。五住烦恼不同故。道有无量相。恒沙法门不同故。灭有无量相。诸波罗蜜不同故。是名别教无量四谛。(别前藏通者。此教纯是菩萨所修之法。不同藏通二教是三乘共修也。别后圆教者。此教所明法门行相。隔历次第。不同圆教一切圆融也。十法界者。佛界。菩萨界。缘觉界。声闻界。天界。人界。阿修罗界。饿鬼
		</desc>
	</Doc>
	<Doc>
		<title>别相三宝</title>
		<desc>
            谓佛法僧。各各相别不同。故名别相三宝。一佛宝谓佛初于菩提树下成道。但示丈六之身。及说华严经时。现为卢舍那尊特之身。是为佛宝。二法宝谓五时所说大乘小乘。经律论藏。是为法宝。三僧宝谓禀佛教法。修因得果。即声闻缘觉菩萨。是为僧宝。
		</desc>
	</Doc>
	<Doc>
		<title>波颇五教</title>
		<desc>
            波颇。华言明支。中天竺三藏沙门也。唐贞观年间。于大兴善寺。译星陀罗尼经等。以如来所说诸经圣教。约其义趣浅深不同。令众生修行有序。而立五教。故名波颇五教。一四谛教谓佛于阿含经。说苦集灭道四谛之法。为令声闻之人修此而悟真空涅盘之理。是名四谛教。二无相教谓佛于般若经中。说诸空慧法门。空诸有相。为令二乘悟大乘法空。是名无
		</desc>
	</Doc>
	<Doc>
		<title>薄伽梵六义</title>
		<desc>
            亦云婆伽婆。名具六义。佛地论云。自在炽盛与端严。名称吉祥及尊贵。如是六德义圆满。是故彰名薄伽梵。唐玄奘法师。明五种不翻中。第二多含不翻。即薄伽梵是也。一自在义谓如来永不属诸烦恼之所系缚。故曰自在。二炽盛义谓如来猛焰智火。洞达无际。故曰炽盛。三端严义谓如来三十二相。庄严妙好。故曰端严。(三十二相者。足安平相。千辐轮相。手指纤长相。手足柔软相
		</desc>
	</Doc>
	<Doc>
		<title>不分教五意</title>
		<desc>
            不分教五意者。唐清凉国师。推原佛教。有此五种意也。一理本一味殊途同归谓佛所说诸法。理本无二。随机异解。故有殊途。机见虽殊。终归一实。故不分也。二一音普应一雨普滋谓佛一音说法。平等普应。大小机器。皆得利益。如大地草木。一雨普滋。故不分也。三原佛本意为一事故谓佛本为大事因缘出现于世。开示众生。咸得作佛。法华经云。我此九部法。随顺众生说。入大乘为本。佛意如斯。故不分也。(九部者。一契经。二重颂。三讽颂。四因缘。五本事。六本生。七希
		</desc>
	</Doc>
	<Doc>
		<title>布施离五种法</title>
		<desc>
            一不选有德无德谓菩萨行慧施时。平等普济。不择冤亲。于有德人。生爱敬心。于无德人。起怜愍心。是名不选有德无德。二不说善恶谓菩萨行慧施时。以平等慈。于善不善。各随所愿。普皆饶益。是名不说善恶。三不择种姓谓菩萨行慧施时。无分种姓贵贱。凡有所需。普皆施与。是名不择种姓。四不轻求谓菩萨行慧施时。见来乞者。起殷重心而给所须以济其乏。是名不轻求。五不恶口骂谓菩萨行慧施时。凡有求索者。不出丑恶之语而毁辱之。是名不恶口骂。
		</desc>
	</Doc>
	<Doc>
		<title>布施十种利益</title>
		<desc>
            布施乃破悭贪之前阵。入正道之初门。菩萨能行此者。则获十种利益也。一降伏悭吝谓修菩萨行者。若能布施。则鄙吝惜之心。自然降伏。不复萌动矣。二舍心相续谓修菩萨行者。行于布施。财虽匮乏。而喜舍之心。无有间断也。三同其资产谓修菩萨行者。施心无量。观诸众生。与己无异。所有财产。平等受用。无有彼此也。四生豪富家谓修菩萨行者。于一切财物。常行惠施。心无吝惜。则当来果报。必生豪富之家。财宝具足。受用无穷矣。五生处施心现前谓修菩萨行者。此生既
		</desc>
	</Doc>
	<Doc>
		<title>藏都七阶</title>
		<desc>
            藏教者。即小乘经律论三藏教也。阶者。阶级次第也。谓藏教菩萨修行之次第也。一四弘誓愿弘者。大也。誓者。要制其心也。愿者。志求满足也。谓菩萨从初发心。观四谛境。发四弘誓。一未度者令度。即众生无边誓愿度。比观苦谛境。二未解者令解。即烦恼无数誓愿断。此观集谛境。三未安者令安。即法门无量誓愿学。此观道谛境。四未得涅盘者令得涅盘。即佛道无上誓愿成。此观灭谛境也。二三只修六
		</desc>
	</Doc>
	<Doc>
		<title>藏教生灭四谛</title>
		<desc>
            藏教者。经律论三藏之教也。生灭者。此教诠因缘生法。有生有灭也。四谛者。谛即审实之义。谓声闻之人。用析空观。谛审苦集灭道之法。一一不虚。是名藏教生灭四谛。一苦谛苦即逼迫之义。有三苦八苦。总而言之。不出三界生死。声闻之人。谛审生死实苦。故名苦谛。(三界者。欲界。色界。无色界也。三苦者。苦苦。坏苦。行苦也。八苦者。生苦。老苦。
		</desc>
	</Doc>
	<Doc>
		<title>禅定十种利益</title>
		<desc>
            谓修菩萨行疸。善能修习禅定。则万缘俱息。定性现前。故获此十种利益也。一安住仪式谓菩萨习诸禅定。必须整肃威仪。一遵法式。行之既久。则诸根寂静。正定现前。自然安住。无所勉强。是为安住仪式。二行慈境界谓菩萨习诸禅定。常存慈爱之心。而无伤杀之念。于诸众生悉令安隐。是为行慈境界。三无烦恼谓菩萨习诸禅定。诸根寂静。则贪嗔痴等一切烦恼。自然不生。是为无烦恼。四守护诸根谓菩萨习诸禅定。常当防卫眼等诸根。不为色等诸尘所动。是为守护诸根。五无
		</desc>
	</Doc>
	<Doc>
		<title>忏悔五法</title>
		<desc>
            忏。华言悔过。今云忏悔者。华梵兼称也。谓比丘有罪。须请大比丘为证。具此五法而行忏悔也。一袒右肩谓行忏悔时。须着袈裟。当袒右肩。以便执侍作务使令也。二右膝着地谓行忏悔时。当右膝着地。以显翘勤恳切之诚也。三合掌谓行忏悔时。须合掌当胸。以表诚心之不乱也。四礼足谓行忏悔时。当顶礼大比丘足。以见卑下至敬之礼也。五说罪名谓行忏悔时。当说自身所犯罪名。或得僧残罪。或波逸提罪之类。对众
		</desc>
	</Doc>
	<Doc>
		<title>长者十德</title>
		<desc>
            一贵姓贵姓者。谓勋戚尊贵。世称阀阅之族也。二位高位高者。谓居卿相台辅。为百辟之长也。三大富大富者。谓宝货丰饶。所须具足也。四威猛威猛者。谓威严厚重。人所敬畏也。五智深智深者。谓智虑深远。越格超群。所谋皆当也。六年耆年耆者。谓齿高望重。为物仪表。人所尊仰也。七行净行净者。谓持心律己。廉公洁白。所行如言。皆无玷也。八礼备礼备者。谓威仪庠序。世所式瞻也。九上叹上叹者。谓才德兼备。言行可
		</desc>
	</Doc>
	<Doc>
		<title>常等四句</title>
		<desc>
            一常句谓外道计过去世之我。即是今世之我。相续不断。执之为常。即堕常见。是名常句。二无常句谓外道计我今世始生。不从过去之因。执为无常。即随断见。是名无常句。三亦常亦无常句谓外道见上二执。皆有过失。便计我是常。身是无常。若尔。离身则无有我。此亦成过。是名亦常亦无常句。四非常非无常句谓外道计身有异故非常。我不异故非无常。若尔。离身亦无有我。此亦成过。是名非常非无常句。
		</desc>
	</Doc>
	<Doc>
		<title>嗔恚三种发相</title>
		<desc>
            一非理嗔相谓行人修禅定时。嗔觉欻然而起。无问是理非理。他犯不犯。无故而发嗔恚。障诸禅定。是为非理嗔相。二顺理嗔相谓行人修禅定时。外人实来恼我。以此为缘。生于嗔觉。相续不息。亦如持戒之人。见非法者而生嗔恚。嗔虽顺理。亦障禅定。是为顺理嗔相。三诤论嗔相谓行人修禅定时。着己所解之法为是。谓他所行所说。悉以为非。外人所说。不顺己情。即恼觉心生而起嗔恨。障诸禅定。是为诤论嗔相。
		</desc>
	</Doc>
	<Doc>
		<title>乘戒缓急四句</title>
		<desc>
            乘戒者。乘即佛所说大小第法也。戒即佛所制轻量诸戒也。缓者宽缓也。急者急切也。一乘急戒缓谓因戒缓故。堕于修罗饿鬼畜生地狱四趣之中。由乘急故。还得闻法。如八部中龙鬼等。皆得预会闻法。是名乘急戒缓。二戒急乘缓谓因戒急故。得生人天中。虽生人天中。由乘缓故。不乐闻法。是名戒急乘缓。三乘戒俱急谓因戒急故。得生人天。由乘急故。亦得闻法悟道。是名乘戒俱急。四乘戒俱缓。
		</desc>
	</Doc>
	<Doc>
		<title>持戒十种利益</title>
		<desc>
            持戒是菩提之根本。入道之要门。菩萨能坚守护持。则获此十种利益也。一满足智愿谓修菩萨行者。能持禁戒。则身心清净。慧性明了。一切智行。一切誓愿。无不满足也。二如佛所学谓佛初修道时。以戒为本。而得证果。菩萨修行。若能坚持净戒。是亦如佛之所学也。三智者不毁谓修菩萨行者。戒行清净。身口无过。凡有智之人。喜乐赞叹。而不毁訾也。四不退誓愿谓修菩萨行者。坚持净戒。求证菩提。誓愿弘深。
		</desc>
	</Doc>
	<Doc>
		<title>出家二戒</title>
		<desc>
            一十戒谓一不杀。二不盗。三不淫。四不妄语。五不饮酒。六不坐高广大床。七不着花鬘衣。八不观听歌舞。九手不捉金银财宝。十不过中食。此十戒。是初出家沙弥所持。是为出家十戒。二具足戒具足戒者。即二百五十戒也。谓波罗夷法。凡四条。僧伽婆尸沙法。凡一十三条。不定法。凡二条。(谓比丘犯非法
		</desc>
	</Doc>
	<Doc>
		<title>出家四愿</title>
		<desc>
            出家四愿者。谓释迦如来。初欲出家。发此四誓愿。度脱众生也。一愿济众生困厄谓我设成正觉。得一切智时。众生因厄。被诸恼患。吾当济脱。令断恩爱也。二愿除众生惑障谓众生没在生死苦海。无明暗蔽。悉无所知。我当为其显示。如清净眼内外无障。令其出离也。三愿断众生邪见谓众生在世。我慢自大。尊己贱。彼。心存邪见。不慕圣道。我当开化令入正真也。四愿度生苦轮谓众生处于生死之苦。轮转无际。灭智慧根。不能自济。我当为其说法。令得度
		</desc>
	</Doc>
	<Doc>
		<title>出世五食</title>
		<desc>
            谓世间之食。但能资益生死之身。修行之人。于世美味。心不贪嗜。常持正念。以禅悦法喜等为食。则能长养善根。出离生死。成就菩提。故有出世间五种食也。一念食谓修圣道之人。常持正念。长养一切善根。如世之食。资益身根。是为念食。二法喜食谓修出世行人。爱乐大法。资长道种。心生欢喜。是为法喜食。三禅悦食谓修出世行人。由得定力自资。长养慧命。道品圆明。心常喜乐。是为禅悦食。四愿食谓修圣道之人。以愿持身。不舍万行。长养一切善
		</desc>
	</Doc>
	<Doc>
		<title>初禅天定五支功德</title>
		<desc>
            支即支分。如树之根干是一。枝条有异。禅支之义亦。从一定心出生五支故也。又支持之义。谓定心浅薄。易于摇动。若得觉观等法支持。则定心安隐牢固。故名支也。一觉支初心在缘为觉。谓行者于定中发初禅。清净色法触其身根。心大惊悟。时初觉此触。故名觉支。二观支细心分别为观。谓行者既证初禅。即以细分别禅中诸妙功德。境界分明。故名观支。三喜支欣庆之心为喜。谓行者获得初禅天定。利益甚多。如是思惟。欢喜无量。故名喜支。四乐支怡悦之心为乐。谓行者喜心
		</desc>
	</Doc>
	<Doc>
		<title>初度五人</title>
		<desc>
            谓佛初出家。入山修道。父王思念。乃命陈如等五人。寻访随侍。及佛成道。因念五人。当先度脱。故在鹿苑先调其根性。为说苦集灭道四谛之法而得解脱。是为初度五人也。一阿若憍陈如华言已知。此其名也。华言火器。此其姓也。以其是婆罗门种。由先世事火。故云火器。乃佛之舅氏也。二頞鞞华言马胜。亦云马师。乃
		</desc>
	</Doc>
	<Doc>
		<title>初果二义</title>
		<desc>初果即须陀洹。华言预流。又云逆流。故有二义焉一预流预。入也。流即流类。谓此圣人得证初果。是人圣之流类。故名预流。二逆流谓初果圣人。背逆生死之流类。故名逆流。</desc>
	</Doc>
	<Doc>
		<title>初果三结</title>
		<desc>
            结即见惑。众生由此见惑结缚。不能出离生死。声闻之人断此惑尽。即证初须陀洹果。故名初果三结。一身见结谓众生于五阴等法中妄计为身。强立主宰。恒起我见。是名身见结。二戒取结谓外道之人。于非戒中谬以为戒。取以进行。如遍狗戒等。是名戒取结。三疑结谓迷心背理。而于正法犹豫
		</desc>
	</Doc>
	<Doc>
		<title>春秋八王日</title>
		<desc>
            春秋八王日者。是天地阴阳交代之日也。此之八日。帝释辅臣。案行天下。比较善恶。定生注死。增减罪福。乐善者若能避禁持斋。致生善处也。一立春立春则三阳交泰。天气下降。地气上升。万物萌生。是日持斋修道。即能致福也。二春分春分则天地和煦。万物长茂。是日持斋修道。即能致福也。三立夏立夏则草木盛长。百物怀孕。是日持斋修道。即能致福也。四夏至夏至则日长之极。生物繁盛。是日持斋修道。即能致福也。五立秋立秋则秋令之始。生物将遂。是日持斋
		</desc>
	</Doc>
	<Doc>
		<title>慈忍十种利益</title>
		<desc>
            慈即爱念。忍即安忍。谓修菩萨行者。于一切违顺等境。皆能慈忍。故获此十种利益也。一火不能烧谓修菩萨行者。但为利益众生。常怀慈忍之心。于一切违逆之境。了知身心自性本空。悉无所恼。是以嗔恚之火。所不能烧也。二刀不能割谓修菩萨行者。但为利益众生。常怀慈忍之心。于一切横逆之境。了知自身体性空寂。悉无所畏。是以嗔恚利刀。所不能割也。三毒不能中谓修菩萨行者。但为利益众生。常怀慈忍之心。人或有所加害。了知身心本空。不为意。是以贪嗔毒药。所
		</desc>
	</Doc>
	<Doc>
		<title>慈有五利</title>
		<desc>
            慈即爱念一切众生之心也。一刀不伤谓由慈习愍诸物故。无害他念。即刀不能伤也。二毒不害谓由慈心起饶益念。奉行众善。利济群生。即一切恶毒不能害也。三火不烧谓由慈心。内无热恼。外得清凉。即火不能烧也。四水不没谓由慈心。内无贪爱。远离欲流。即水不能没也。五嗔恶见喜谓由慈心。常行利乐。普济众生。无冤亲想故。嗔恶之人。见则生喜也。
		</desc>
	</Doc>
	<Doc>
		<title>大乘百法</title>
		<desc>
            百法束为五门。谓色法十有一。心法八。心所有圣五十有一。不相应行法二十有四。无为法六。共成一百也。色法十一色即质碍之义。谓眼耳鼻舌身五杳。色声香味触五境。及法处所摄一分。此十一种法。皆有色相可见可对。故总名为色法。心法八心即识心。谓眼识。耳识。鼻识。舌识。身
		</desc>
	</Doc>
	<Doc>
		<title>大乘九部</title>
		<desc>
            谓佛所说大乘诸经。无因缘论议譬喻之三部。故云九部也。以大乘直说大法。不假因缘。唯谈圆理。故绝论议。独显真常。不待譬喻。是以大乘诸经。唯存方广等九部也。别论虽尔。若通而言之。凡大小乘经。无不具有十二部也。一修多罗华言契经。契者。上契诸佛之理。下契众生之机也。经。法也。常也。乃圣教之总名。今言修多罗。即经中长行之文也。谓直说法相。随其义理长短。不以字数为拘。是为长行。二只夜华言应颂。又云重颂。或云偈。谓应前
		</desc>
	</Doc>
	<Doc>
		<title>大乘七善</title>
		<desc>
            夫七善之法。乃通大小。今依法华所明。是圆顿大乘之七善也。一时节善谓法华一经。具乎序正流通三分。即初善中善后善也。盖如来演说圆顿一乘之法。虽该序正流通。皆是当机得益之时。是名时节善。二义善谓法华一经所说之法。其义深远。即是顿教了义之理。非声闻缘觉所能测其边底。是名义善。三语善谓法华一经所说之法。其语巧妙。乃如来金口梵音。会理直说。菩萨之心。无不欢喜。即圆顿一乘妙教之文。是名语善。四独一善谓法华一经所说之法。纯一无杂。独为菩萨。
		</desc>
	</Doc>
	<Doc>
		<title>大乘七种大义</title>
		<desc>
            一缘大谓菩萨修行大乘之法。由无量修多罗广大法义而以为缘。故名缘大。二行大谓菩萨修行大乘。既能自利。复能利他。妙行具足。故名行大。三智大谓菩萨修行大乘。常以智慧观察。了知人法无我。于一切境。善能分别。故名智大。四勤大谓菩萨修行大乘。由旷大劫来。发广大心。精修无间。期登圣果。成就菩提。故名勤大。五巧大谓菩萨修行大乘
		</desc>
	</Doc>
	<Doc>
		<title>大乘三宝</title>
		<desc>
            三宝者。谓佛法僧可尊可贵。名之为宝。一大乘佛宝佛。华言觉。谓自觉觉他。觉行圆满。具足三身十身。能现无边相好。是名大乘佛宝。二大乘法宝法即轨则之义。谓如来所说中道宝相及人法二空之理乃至无量胜妙法门。能令众生轨则此法而成正觉。是名大乘法宝。三大乘僧宝华言和合众。谓十住十行十回向十地
		</desc>
	</Doc>
	<Doc>
		<title>大乘三藏</title>
		<desc>
            藏即含藏之义也。谓经律论三。各含文理。故名三藏。一大乘经藏经。法也。常也。谓华严等诸大乘经。唯谈法界中道之理。诠示大乘菩萨修行证晨之法。是名大乘经藏。二大乘律藏律即法也。谓梵网等经。唯制大乘菩萨所持之戒。是名大乘律藏。三大乘论藏论即论议。谓起信等论。唯决择诠辩大乘菩萨修证之法。是名大乘论藏。
		</desc>
	</Doc>
	<Doc>
		<title>大乘十喻</title>
		<desc>
            一如幻喻谓如幻师。幻作种种诸物及男女等相。体虽无宝。然有幻色可见。一切诸法。亦复如是。无明幻作。迷心不了。妄执为实。修空观者。于诸幻法。心无所着。皆悉空寂。故说如幻。二如焰喻谓无智之人。初见阳焰。妄以为水。诸烦恼法。亦复如是。无智不了。于结使中妄计我相。智者了知虚诳不实。皆是妄想。故说如焰。三如水中月喻月在虚空。影现于水。诸愚小儿。见水中月。欢
		</desc>
	</Doc>
	<Doc>
		<title>大乘四果</title>
		<desc>
            大乘者。谓通教中菩萨。于当教中对声闻缘觉小乘。故得称为大乘也。四果者。本是声闻所证果位。今菩萨历于十地修行证果。亦有浅深始终不同。故借小乘四果之位以区别之。是名大乘四果。一初地生如来家是须陀洹果华言入流。又云预流。谓菩萨入初干慧地时。断惑证理。即是证佛所证。故云生如来家。因借声闻初果以区别之。故云是须陀洹果。二八地得授
		</desc>
	</Doc>
	<Doc>
		<title>大乘五位</title>
		<desc>一资粮位谓十住十行十回向诸位菩萨。以福德智慧。为助道资粮位。二加行位</desc>
	</Doc>
	<Doc>
		<title>大乘修多罗有十七种名</title>
		<desc>
            大乘即佛乘也。华言契经。法华文句云。论列十七种者。皆法华之异名。所以显示此经甚深微妙之理。不可思议也。一无量义经谓佛欲说法华一实相理。故先说此无量义处。盖将以无量之义。会归于一实相之理。实相之中。妙义无穷。故名无量义经。二最胜修多罗谓法华经。唯谈一乘实相之理。于三藏中最胜极妙。更无有比。故名最胜修多罗。三大方广无外曰大。正理曰方。包富曰广。谓法华经。唯谈一乘实相之理。具此三义。故
		</desc>
	</Doc>
	<Doc>
		<title>大海八不思议喻涅盘</title>
		<desc>
            一渐渐转深谓如来所说涅盘之法。随顺众生根性。利钝大小。无不令其各各获益。次第修证。而至于究竟之地。如经所说。优婆塞戒。沙弥戒。比丘戒。菩萨戒。须陀洹果乃至菩萨果佛果之类。犹如大海之流。从浅而至深也。二深难得底谓
		</desc>
	</Doc>
	<Doc>
		<title>大海十相</title>
		<desc>
            海以深广为名。以喻如来智海。深广无涯。故经中以大海十相。喻十地菩萨修行。而得入于佛之智海也。一次第渐深此喻欢喜地菩萨修行。入于智海。渐次而进。而能成就大愿也。二不受死尸此喻离垢地菩萨修行。入佛智海。获功德清净。离诸垢染也。三余水入失本名此喻发光地菩萨修行。入佛智海。获平等功德。舍离世间一切假名也。四普同一味此喻焰慧地菩萨修行。入佛智海。获无差别功德。与佛如来同一体相也。五无量珍宝此喻难胜地菩萨修行。入佛智海。获广大无量方便。
		</desc>
	</Doc>
	<Doc>
		<title>大劫五喻</title>
		<desc>
            一草木喻谓大千世界。草木皆寸斩为寿。人间百年。但取一筹。取尽此筹。乃为一劫。是名草木喻。二沙细喻谓殑伽河广四十里。满中沙细如麫。人间百年。但取一粒。取尽此沙。乃为一劫。是名沙细喻。三芥子喻谓有城四方而各百里。其中满堆芥子。人间百年。但取一粒。取尽此芥。乃为一劫。是名芥子喻。四碎尘喻谓以大千世界。碎为微尘。人间百年。但取一尘。取尽此尘。乃为一劫。是名碎
		</desc>
	</Doc>
	<Doc>
		<title>大论十种戒</title>
		<desc>
            一不缺戒谓修行之人。毁犯净戒。如器已缺。无所堪用。若能恒自守护。如爱明珠。则能摄一戒。是名不缺戒。二不破戒谓修行之人。毁犯戒法。如器破裂。不堪为用。若能持护不犯。无有破损。是名不破戒。三不穿戒谓修行之人。毁犯戒法。如器穿漏。不堪受物。若能持护无毁。是名不穿戒。四不杂戒谓修行之人。或毁定共戒。念破戒事。名之曰杂。若能护持不毁。欲念不起。是名不杂戒。五随道戒谓声闻初果。须陀洹人。随顺谛理。能破见惑
		</desc>
	</Doc>
	<Doc>
		<title>大人八念</title>
		<desc>
            阿那律陀在枝提瘦水渚林中。宴坐思惟。心作是念。道从无欲。非有欲得。乃至道从智慧。非愚痴得。于是世尊以他心智。知彼心中所念。而现其前。为说大人八念也。一道从无欲非有欲得谓比丘修道。当于一切尘境。不生希欲之心。虽自得无欲。而不令他知。此所以能得道也。是名道从无欲。非有欲得。二道从知足非无厌得谓比丘修道。衣但覆形。食但支命。一切所需。悉当知足。此所以能得道也。是名道从知足。非无厌得。三道从远离非
		</desc>
	</Doc>
	<Doc>
		<title>大三灾</title>
		<desc>
            一火灾谓于坏劫时。有七日出现。大地须弥山。渐渐崩坏。四大海水。展转消尽。大千世界及初禅天。皆悉洞然。无有遗余。是名火灾。二水灾谓初禅天已下七番火灾。坏于世间之后。世界复成。又于坏劫之时。渐降大雨。滴如车轴。更兼地下水轮。涌沸上腾。大千世界乃至二禅天水皆弥满。一切坏灭。如水消盐。是名水灾。三风灾谓二禅天已下七番水灾已后。又经七番火灾。坏于世间。至世界复成。又于坏劫之时。从下风轮
		</desc>
	</Doc>
	<Doc>
		<title>大四相</title>
		<desc>大四相者。此就始终一期受报而言也。一生相谓一念托胎。十月满足。此身即生。是为生相。二住相谓既出胎已。住于世间。是为住相。三异相谓少则颜红体润。老则发白面皱。是为异相。四灭相谓业尽命终。身亦坏灭。是为灭相。
		</desc>
	</Doc>
	<Doc>
		<title>地动八缘</title>
		<desc>
            一因水火风动故地动经云。此阎浮提地。南北阔二万一千由旬。东西阔七千由旬。厚六万八千由旬。地下有水。厚八万四千由旬。水下有火。厚八万四千由旬。火下有风。厚六万八千由旬。风下有金刚轮。过去诸佛舍利。咸在其中。或有时大风忽动。火亦随动。火既动已。水复随动。水既动已。地即随动。故云因水火风动。故地动。二菩萨处母胎故地动经云。菩萨从兜率天降神。来处母胎。是时地亦
		</desc>
	</Doc>
	<Doc>
		<title>地动七因</title>
		<desc>
            一仿诸魔生怖魔有多种。故曰诸魔。令生怖者。谓佛成道时。必须地动。令邪魔恐怖。而回正念也。二令众生心不散乱令众生心不散乱者。谓佛欲说法时。必先地动。令诸众生恭敬严谨。心不散乱。而能信受也。三令放逸者生觉知令放逸生觉知者。谓佛说法时。或有放逸之人。不能毕集。必须地动。令其觉知。皆来谛听也。四令众生知法相令众生知法相者。谓佛说法。微妙难知。必先地动。普令一切众生心生警悟。觉了诸法之相也。五令众生观说法处令众生观说法处者。谓佛说法时
		</desc>
	</Doc>
	<Doc>
		<title>帝释四苑</title>
		<desc>
            华言能天言。言帝释者。梵华兼举也。须弥山顶是诸天所住之处。有城。名曰善现。乃帝释所都。城有千门。严饰壮丽。中有殊胜殿。种种妙宝。具足庄严。其城四隅。有四台观。金银等宝所成。甚可爱乐。城外四面。面各一苑。形皆正方。中央各有一如意池。八功德水盈满其中。是彼诸天游戏之处。也。一众车苑谓帝释诸天。若欲游玩。随天福德
		</desc>
	</Doc>
	<Doc>
		<title>第一义</title>
		<desc>第一义者。即无上甚深之妙理也。其体湛寂。其性虚融。无名无相。绝议绝思。经云。甚深之理不可说。第一义谛无声字。是也。</desc>
	</Doc>
	<Doc>
		<title>多闻十种利益</title>
		<desc>
            谓修菩萨行者。于世间出世间。一切邪正之法。无不闻知。故获此十种利益也。一知烦恼助谓修菩萨行者。以多闻故。则知自身及诸众生。所有一切烦恼之惑。皆能资助业因。而受当来果报。故求出离。而不为所惑也。二知清净助谓修菩萨行者。以多闻。悉知一切清净梵行。皆能资助菩提之道。是以精勤修习。以证无上佛果也。三远离疑惑谓修菩萨行者。以多闻故。则于世间出世间一切诸法乃外道邪魔等论。悉皆明了通达。而无所疑惑也。四作正直见谓修菩萨行者。以多闻故。则
		</desc>
	</Doc>
	<Doc>
		<title>饿鬼三障</title>
		<desc>
            一外障谓此饿鬼。常受饥渴。皮肉血脉。皆悉枯槁。头发髼乱。其面黯黑。唇口干焦。常以其舌自舐口面。慞惶驰走。处处求食。所到泉池。便见其水变成脓血。自不欲饮。如是等鬼。由外障碍饮食。是名外障。二内障谓此饿鬼咽或如针。口或如炬。其腹宽大。由此因缘。纵得饮食。不能啖饮。如是等鬼。由内障碍饮食。是名内障。三无障谓有饿鬼。名猛焰鬘。虽于饮食无有障碍。然随所饮啖之物。皆被烧然。变成火炭。由此因缘。饥渴大苦。是名无障。
		</desc>
	</Doc>
	<Doc>
		<title>二爱</title>
		<desc>一欲爱谓众生爱念妻子及贪染五欲等。是名欲受。二法爱谓菩萨以平等心而生法喜。欲令一切众生皆至佛道。是名法爱。</desc>
	</Doc>
	<Doc>
		<title>二碍</title>
		<desc>一烦恼碍谓见思二惑。起种种昏烦之法。恼乱心神。以致障碍无漏法性。是名烦恼碍。二智碍谓由根本无明之惑。覆蔽法性。而于中道种智。则成障碍。故名智碍。</desc>
	</Doc>
	<Doc>
		<title>二般若</title>
		<desc>
            华言智慧。谓佛于般若会上。说通别圆三教之法。故有共不共般若之名也。一共般若共般若者。即通教也。通即通共之义。谓声闻缘觉菩萨三乘之人。共依此教而修证也。二不共般若不共般若者。即别圆二教也。谓此别圆二教。唯谈菩萨修行之法。不与声闻缘觉之所共也。
		</desc>
	</Doc>
	<Doc>
		<title>二报</title>
		<desc>一依报依报亦名依果。即世界国土也。谓诸众生各各随其果报之身。依之而住。故名依报。二正报正报亦名正果。即五阴之身也。谓诸众生随其所作善恶之业。各各感得此身。正受其报。故名正报。</desc>
	</Doc>
	<Doc>
		<title>二边</title>
		<desc>一增益边谓因缘所生之法。若分别推求。本无自性。众生不了。执之为有。是名增益边。二损减边谓因缘所生之法。若分别定无。即是损减边。</desc>
	</Doc>
	<Doc>
		<title>二藏</title>
		<desc>
            藏即含藏之义。谓佛说大小乘诸经。各各含藏一切文理。故名藏也。一声闻藏闻佛声教。故曰声闻。谓佛说阿含等经。含藏小乘声闻等修因证果之法。是名声闻藏。二菩萨藏菩萨。华言觉有情。谓佛说华严法华等经。含藏大乘菩萨修因证果之法。是名菩萨藏。
		</desc>
	</Doc>
	<Doc>
		<title>二乘</title>
		<desc>一临门三车临门三车。喻小乘权教也。谓法华经譬喻品中。三乘之人于火宅门外。索羊鹿牛三车。求出火宅。以喻三乘之人。依四谛十二因缘六度等法。修行得出生死。是名临门三车。二露地牛车露地牛车。喻大乘实教也。谓法华
		</desc>
	</Doc>
	<Doc>
		<title>二持</title>
		<desc>一止持止即制止。谓止身口。令不杀不盗不邪淫不妄语等。是名止持。二作持作犹行也。谓既不杀生。又能放生。既不偷盗。又能布施。既不邪淫。又能恭敬。既不妄语。又能实语。是名作持。</desc>
	</Doc>
	<Doc>
		<title>二答</title>
		<desc>一言答谓华严经第一会至第八会。各有请问。皆以言说而答。是名言答。二示相答谓华严经第九会。入法界品初起六十句。问如来自入师子频申三昧。现相而答。盖佛心自在。不待兴言。佛力殊胜。现相能答。是名示相答。
		</desc>
	</Doc>
	<Doc>
		<title>二道</title>
		<desc>一难行道论云。于五浊恶世无量佛所。求阿鞞跋致。甚难可得。盖言娑婆世界。尘境粗强。五欲障蔽。难入于道。故名难行道。二易行道谓凭信佛语。修行念佛三昧。求生净土。复乘阿弥陀佛愿力摄持。决定往生。故名易行道。
		</desc>
	</Doc>
	<Doc>
		<title>二德</title>
		<desc>
            二德者。在众生因心所具。则名缘了二因。在诸佛果上所显。则成智断二德。盖了因显。则成智德。缘因显。则成断德故也。一智德智即智慧。谓照了一切诸法。通达无碍。随众生机器大小。各各为其演说。无有差谬。是名智德。二断德断即断除。谓断惑业净尽。随所调伏众生之处。恶不能染。纵任自在。无有累缚。是名断德。
		</desc>
	</Doc>
	<Doc>
		<title>二等</title>
		<desc>
            一断等谓佛极解脱道初发起时。一切众生所有无明之惑。一时究竟顿断。此举如来望众生界。无有一法而非清净。故名断等。二得等谓佛初成道。得满始觉之时。一切众生始觉之智。皆得满足。此举众生望佛世尊。所有无明等惑。皆悉清净。无所障碍。故名得等。
		</desc>
	</Doc>
	<Doc>
		<title>二谛</title>
		<desc>
            一真谛真谛者。彰一性本实之理也。所谓实际理地。不受一尘。是非双泯。能所俱亡。指万象为真如。会三乘归实际也。二俗谛俗谛者。显一性缘起之事也。所谓佛事门中。不舍一法。劝臣以忠。劝子以孝。劝国以治。劝家以和。弘善示天堂之乐。惩恶显地狱之苦也。
		</desc>
	</Doc>
	<Doc>
		<title>二断</title>
		<desc>一缘缚断谓但断心中之惑。则于外尘境不起贪嗔。于境虽缘。不生染着。故名缘缚断。二不生断谓得法空之时。能令三途恶道苦果。永更不生。故名不生断。</desc>
	</Doc>
	<Doc>
		<title>二恶</title>
		<desc>一巳生恶谓贪嗔痴及杀盗淫等诸恶之法。巳起于心。已见于事者。是名巳生恶。恶若已生。速令除灭也。二未生恶谓贪嗔痴及杀盗淫等诸恶之法。于心未起。于事未见。是名未生恶。恶若未起。防令不生也。</desc>
	</Doc>
	<Doc>
		<title>二法</title>
		<desc>一胜义法胜义法。即涅盘之法。其义最胜。故名胜义法。二法相法法相法。即四谛法也。谓四谛之法。各有相状。是名法相法。</desc>
	</Doc>
	<Doc>
		<title>二法身</title>
		<desc>一理法身理即性德也。谓性净明体。本来离念。等虚空界。无所不遍。诸佛众生。皆同一相。是名理法身。二智法身智即修德也。谓究竟始觉之智。契合清净本觉之理。理智互融。色心不二。智所现故。是名智法身。</desc>
	</Doc>
	<Doc>
		<title>二法相违</title>
		<desc>一烦恼昏烦之法恼乱心神。即无明贪爱之惑也。谓诸众生随顺烦恼。流转生死。故违涅盘之道也。二涅盘华言灭度。谓诸众生压生死苦。修习梵行。断诸烦恼。证大涅盘。故违烦恼之惑也。</desc>
	</Doc>
	<Doc>
		<title>二法执</title>
		<desc>一俱生法执谓无始时来。虚妄熏习。于一切法妄生执着。恒与身俱。故名俱生法执。二分别法执谓于邪教及邪师所说之法。分别计度。执为实法。故名分别法执。</desc>
	</Doc>
	<Doc>
		<title>二烦恼</title>
		<desc>一内着烦恼谓身见边见等诸烦恼。于内心不了而起执着。故名内着烦恼。二外着烦恼谓贪嗔痴等烦恼。于外境不了而起贪着。故名外着烦恼。</desc>
	</Doc>
	<Doc>
		<title>二方便</title>
		<desc>
            一细作方便方便犹善巧也。谓欲破众生执着色身之相。故佛假喻微细。分析善巧而说。如金刚经云。三千大千世界。所有微尘。宁为多不等。意谓由微尘而成世界。世界本来不实。因四大而成色身。色身本来是假。是名细作方便。二不念方便谓欲破众
		</desc>
	</Doc>
	<Doc>
		<title>二佛身</title>
		<desc>
            一法性身法性即法身也。谓此法性之身。遍满十方。无量无边。色像端正。相好庄严。以无量光明。无量音声。能度十方法身菩萨。是名法性身。二生死身谓佛以方便力。现生现灭。示初出家乃至成佛得道。一切恶法尽断。一切善法悉皆成就。次第说法。度诸众生。是名生死身。
		</desc>
	</Doc>
	<Doc>
		<title>二根</title>
		<desc>
            一浮尘根浮尘根者。根即眼耳鼻舌身意也。以其虚假不实。故名浮。无见闻觉知之用。故名尘。经云。眼如蒲萄朵。耳如新卷叶。鼻如双垂爪。舌如初偃月。身如腰鼓颡。意如幽室见。是也。二胜义根胜义根者。谓眼等六根。有增上胜力。能照境发识。以成根用。故名胜义。如眼能见色。耳能闻声。鼻能嗅香。舌能尝味。身能觉触。意能知法。是也。
		</desc>
	</Doc>
	<Doc>
		<title>二观行</title>
		<desc>一寻伺谓推寻伺察。根尘相对。所起一念之心。即以三观观之。是名寻伺。二真如真名不伪。如名不异。谓常以妙观。观于心性本具真如之理。速令显发。是名真如。</desc>
	</Doc>
	<Doc>
		<title>二果</title>
		<desc>
            一习气果谓数习宿世善恶气分。感于果报也。如往世修善胜故则今世为善心重。修恶胜故。则为恶心重。是名习气果。二报果谓由宿世善恶为因。感报今世之果也。如往世作诸善业之因。则感今世富乐之果。作诸恶业之因。则感贫苦之果。是名报果。
		</desc>
	</Doc>
	<Doc>
		<title>二果二义</title>
		<desc>
            二果即斯陀含。华言一往来。而有二义焉。一一往天上谓第二果人。犹有欲界下三品惑。共润一往来身。若于人中得第二果。则一往天上。一来人间。便证第三果。是名一往天上。二一往人间谓第一果人。若在天中得第二果。则一往人间。一来天上。便证第三果。是名一往人间。
		</desc>
	</Doc>
	<Doc>
		<title>二护</title>
		<desc>
            一内护内即自己身心也。谓佛所制大小乘戒。人若受持。则能防护身口意业之非。成就种智菩提之果。此禁戒所以为内护也。二外护外即族亲眷属也。谓人之修行。须屏绝缘务。凡有所需衣服饮食汤药之类。必藉族亲眷属左右供给。庶得身心安隐。成办道业。此族亲眷属。所以为外护也。
		</desc>
	</Doc>
	<Doc>
		<title>二花</title>
		<desc>一草木花谓凡草木之花。皆有开敷结实之义。以喻万行之因。则有成就佛果之能。故名草木花。二严身花谓世间金玉等花。皆能严饰其身。以喻神通相好。则能庄严法身。故名严身花。</desc>
	</Doc>
	<Doc>
		<title>二惑</title>
		<desc>一现行惑谓六根封六尘。现起贪嗔痴等烦恼。令心昏迷。障诸善法。是名现行惑。二种子惑种子者。即根本无明也。谓因此无明。则能生一切烦恼。障诸善法。是名种子惑。</desc>
	</Doc>
	<Doc>
		<title>二吉罗</title>
		<desc>华言恶作恶说。一身恶作谓身行杀盗邪淫等恶。是名身恶作。二口恶说谓口出妄言绮语两舌恶口等。是名口恶说。</desc>
	</Doc>
	<Doc>
		<title>二加</title>
		<desc>
            加即加被。佛于华严会上。以三业神力。或冥或显。加被法慧等诸菩萨各各说法。故有此二加也。一显加显加者。谓佛以平等大慈。常鉴众生。若有宿世善根成熟者。即以神力加被菩萨。为其说法。如身业摩顶以增其威。口业劝说以益其辩。显然可见。故曰显加。二冥加冥加者。谓佛以意业神力。加被菩萨。增其智慧。于大众中为人演说。令无所畏。隐密难见。故曰冥加。
		</desc>
	</Doc>
	<Doc>
		<title>二假</title>
		<desc>
            宗镜录问云。不了唯识之徒。妄执我法。圣教之内。云何复言有我法等。答云。对机设假。非同情执。假有二种。故名二假。一无体随情假谓执我之法。本自无体。但因随顺机情。虚假施设。亦名我法。故名无体随情假。二有体施设假谓圣教所说。虽有法体。而非我法。体本无名。随缘施设。假名我法。故名有体施设假。
		</desc>
	</Doc>
	<Doc>
		<title>二见</title>
		<desc>一住地分见谓十住等菩萨。破一品无明之惑。显一分三德。从浅至深。故名住地分见。二究竟无见谓等觉菩萨。断最后品微细无明之惑净尽无余。即登妙觉果佛之位。本有性德。一时究竟显现。更无所见。故名究竟无见。
		</desc>
	</Doc>
	<Doc>
		<title>二教</title>
		<desc>一化教通内外众谓如来一代施化之教。通被内众受道弟子。及外众在俗之人。皆令依之修行。出离生死之苦。故名化教通内外众。二制教唯内众谓如来说诸律仪。专为禁制内众受道弟子。令其如法受持。成就圣果。故名制教唯内众。
		</desc>
	</Doc>
	<Doc>
		<title>二羯磨</title>
		<desc>华言作法。谓比丘有罪。各共面对秉法。自首其罪也。一治罪羯磨谓比丘有犯戒者。大众作法。治定其罪。是名治罪羯磨也。二成善羯磨谓比丘有犯戒罪。许容对众首露。其罪得灭。成就善根。是名成善羯磨也。</desc>
	</Doc>
	<Doc>
		<title>二解脱</title>
		<desc>
            谓诸众生。常为业绳所缚。不能脱离。若解其缚。即得自在。故名解脱。一性净解脱谓众生性本清净。而无系缚染污之相。是名性净解脱也。二障尽解脱谓众生由烦恼之惑。障蔽圣道。不得出离。若离此障。即得自在。是名障尽解脱也。
		</desc>
	</Doc>
	<Doc>
		<title>二戒</title>
		<desc>邪淫妄语。此四性自是戒。不待佛制。人若持之即得福。犯之即得罪。是名性戒。二遮戒遮即遮止。谓饮酒多有过失。能犯诸戒。是故佛特遮止。令不毁犯。乃能守护余之律仪。是名遮戒。</desc>
	</Doc>
	<Doc>
		<title>二经体</title>
		<desc>一文是所依体文是所依体者。文即文字。为一切义理所依。复为能诠契经之体也。二义是能依体义是能依体者。谓一切义理。皆依文字而显。故义是能依。而与文字同为能诠契经之体也。</desc>
	</Doc>
	<Doc>
		<title>二句</title>
		<desc>
            句即句逗也。又众语和合成句。谓如来所说之经。必由文以载其义。由义以成其文。文义相成。是为句也。一文句文即字也。依类象形为字。形声相称曰文。谓一切契经。皆以文为身。文成语为句。诠显其义。必藉于文。是为文句。二义句义即义理。谓一切契经。皆诠义理。然义必依文而得显。文因义而能成。裁断其文。必由乎义。是为义句。
		</desc>
	</Doc>
	<Doc>
		<title>二决定义</title>
		<desc>
            决定者。断然不易之谓。如来令阿难甄别真妄。一以审因心果觉之异同。一以审烦恼根本之生起。故有二种决定义也。一审因心果觉佛语阿难。若欲捐舍小乘。入佛知见。应当审观因地发心。与果地觉。为同为异者。盖为阿难不知众生本具之因心。即如来所证之果觉。如来所证之果觉。即众生本具之因心。故令其谛审观察。决定知因心果觉。本来不异也。若能即此不异之心。而为立行进修之本。则无上菩提。决定成就矣。二审烦恼根本佛令阿难审详烦恼根本。发
		</desc>
	</Doc>
	<Doc>
		<title>二觉</title>
		<desc>一自觉谓觉知过去未来现在三世。一切诸法常无常等。悟性真空。了惑虚妄。功成妙智。能自开觉。故名自觉。二觉他谓自既觉已。运无缘慈。广说诸法。开悟众生。皆令离生死苦。得涅盘乐。故名觉他。</desc>
	</Doc>
	<Doc>
		<title>二空</title>
		<desc>
            一人空人空即我空也。亦曰生空。谓凡夫妄计五蕴是我。强立生主宰。引生烦恼。造种种业。佛为破此计。故说五蕴无我。二乘悟之。入无我理。是名人空。二法空谓二乘之人。未达法空之理。犹计五蕴之法实有。佛为破此执。故说般若深慧。彻见五蕴自性皆空。菩萨悟之。入法空理。是名法空。
		</desc>
	</Doc>
	<Doc>
		<title>二力</title>
		<desc>一思择力思即思惟。择即决择。谓能思惟决择一切正行。对治诸障。不令再起。故名思择力。二修习力修即修治。习即数习。谓因修习之力。能令一切善行坚固。决定成就。故名修习力。</desc>
	</Doc>
	<Doc>
		<title>二利</title>
		<desc>一自利谓于如来所说经典。自能受持读诵。听闻思惟。如理修习。成就胜果。是名自利。二利他谓能以己所受之法。展转为人演说。令其修习。断惑证果。是名利他。</desc>
	</Doc>
	<Doc>
		<title>二门</title>
		<desc>
            二门者。盖言华严一经而具显行布圆融二门。皆能通入法界也。一行布门谓经中广明十住十行十回向十地等觉妙觉四十二位法门。行列分布。令诸菩萨修行证入。从浅至深。次第不同。故名行布门也。(十住者。发心住。治地性。修行住。生贵住。方便具足住。正心住。不退住。童真住。法王子住。灌顶住也。十行者。观喜行。饶益行。无嗔恨行。无尽行。离痴乱行。善现行。无著行。尊重行。善法行。真实行也。十回向者。救一切众生离众生相回向。不坏回向。等一切佛回向。至
		</desc>
	</Doc>
	<Doc>
		<title>二木</title>
		<desc>
            一大树大树。喻别教菩萨也。谓此教菩萨。于法华会上。闻设一乘之法。受记作佛。普度一切众生。如彼大树。蒙一雨所润而得增长。敷劳郁茂。则能普覆一切。是名大树。二小树小树。喻通教菩萨也。谓此教菩萨。亦于法华会上。闻说一乘之法。受记作佛。而不及别教菩萨根器之大。化用之广。是名小树。
		</desc>
	</Doc>
	<Doc>
		<title>二难化</title>
		<desc>
            菩萨为化众生。而于世间常作转轮圣王。多生欲界。以天上着乐故难化也。一欲天难化谓欲界诸天。着于上妙五欲。难以教化。是名欲天难化。二色天难化谓色界诸天。多味着世间禅定之乐。无厌恶心。不求出离难以教化。是名色天难化。
		</desc>
	</Doc>
	<Doc>
		<title>二涅盘</title>
		<desc>
            华言灭度。一性净涅盘谓诸法实相之理。不可染不可净。不染即不生。不净即不灭。不生不灭。名性净涅盘。二方便净涅盘方便犹善巧也。智既契理。即照群机。照必垂应。机感即生。此生非生。机缘既尽。应身即灭。此灭非灭。不生不灭。名方便
		</desc>
	</Doc>
	<Doc>
		<title>二女</title>
		<desc>
            如来为诸众生。但欣生恶死。而不知出离之方。故以二女喻之。盖二女行止共俱。不相弃舍。亦犹生必有死。死必有生。未尝暂离也。一功德天经云如有女人。入于他舍。主即问言。汝安何等。答言。我身即是功德大天。又问。为何所作。答言。我所至处。能与种种金银等宝。闻已。欢喜敬爱。礼拜供养。此喻凡夫贪生。亦犹舍主贪爱财宝。而爱是女也。二黑阇女经云。复见一女。其貌丑丑陋。多诸垢腻。主即问言。汝字何等。答言。我字黑阇。又问。为何所作。答言。我所行处。能
		</desc>
	</Doc>
	<Doc>
		<title>二贫</title>
		<desc>一财贫谓其先世不能布施。不作众善之福。是故现世乏于资生种种财物。是名财贫。二法贫谓众生起诸邪见。不信正法。不修善行。则无功德之财。资于智慧之命。是名法贫。</desc>
	</Doc>
	<Doc>
		<title>二悭</title>
		<desc>一财悭谓恡惜财物。无怜愍心。见诸贫穷困乏。不能惠施。是名财悭。二法悭谓悭惜佛法。怀恡嫉心。恐他胜已。不肯教导余人。是名法悭。</desc>
	</Doc>
	<Doc>
		<title>二亲</title>
		<desc>二亲者。父母也。末罗王经云。人受父母遗体。乳哺养肓之恩。或从地积珍宝。上至二十八天。悉以施人。不如供养父母也。一父亲父亲者。谓资形之始。有生成之德。自孩提以至长成。教</desc>
	</Doc>
	<Doc>
		<title>二请</title>
		<desc>一言请言请者。谓以言就而请问也。即华严第一会三昧品中。普贤菩萨以言重请下之三品是也。二念请念请者。谓不兴言说。唯以念想而请问也。即第二会如来名号品中。世尊知诸菩萨心之所念。为现神通等。是名念请。
		</desc>
	</Doc>
	<Doc>
		<title>二求</title>
		<desc>一得求谓诸众生欲得诸乐。随意求取。虽经险难。不以为苦。如海吞流。心无厌足。是名得求。二命求谓诸众生取乐生爱。不能如实观察乐是苦因。反求长命。受此诸乐。是名命求。</desc>
	</Doc>
	<Doc>
		<title>二诠</title>
		<desc>
            一遮诠遮即止其所非。诠即能诠名字。谓如诸经所说真如妙性。每云不生不灭。不垢不净。无因无果。无相无为。非凡非圣。非性非相等。皆是遗非荡迹。绝相祛情。是名遮诠。二表诠表即显其所是。谓如诸经所说。知见觉照。灵鉴光明。朗朗昭昭。堂堂寂寂等。是名表诠。
		</desc>
	</Doc>
	<Doc>
		<title>二人出佛身血</title>
		<desc>
            一调达推山得罪梵调达。华言天热。谓其生重恶心。推山压佛。金刚力士为护佛故。以金刚杵反却掷之。碎石迸来。伤佛足指出血。而得罪报。二只域行针得福华言故活。谓佛有疾。使只域治之。因行针出血。疾得顿愈。虽出佛血。由治疾故。而得福报。
		</desc>
	</Doc>
	<Doc>
		<title>二忍</title>
		<desc>
            一众生忍忍即忍耐。亦安忍也。谓菩萨于一切众生。不嗔不恼。如慈母爱子。又若一切众生。以种种恶而加于我。心不嗔恚。以种种恭敬供养于我。心亦不喜。是名众生忍。二无生法忍理本不生不灭。今但言不生。故名无生。谓菩萨于无生之法。忍可忍乐。不动不退。是名无生法忍。
		</desc>
	</Doc>
	<Doc>
		<title>二如来藏</title>
		<desc>
            如来者。即理性如来也。藏以含摄为义。谓一切众生烦恼心中。具足无量无边不可思议无漏清净之业。如石中有金。木中有火。故云垢藏之中。佛性满足。是名如来藏也。一空如来藏谓此心性虽随染净之缘。建立生死涅盘等法。然心体平等。离性离相。非唯所起染净等法皆空。而能起之心亦不可得。是名空如来藏。二不空如来藏谓此心性具足无漏清净功德。及诸有漏业惑染法。包藏含摄。无德不备。无法不现。故名不空如来藏。
		</desc>
	</Doc>
	<Doc>
		<title>二杀</title>
		<desc>一故杀故杀者。谓作意故伤物命也。二误杀误杀者。谓不作意误伤物命也。</desc>
	</Doc>
	<Doc>
		<title>二善</title>
		<desc>一未生善谓戒定慧等诸善之法。未会修习。是名未生善。善若未生。当勤修习。令其得生也。二已生善谓戒定慧等诸善之法。已会修习。名已生善。善若已生。当勤修习。令其增长也。</desc>
	</Doc>
	<Doc>
		<title>二摄</title>
		<desc>
            一折伏摄折即折挫。伏即摧伏。谓六道众生。于三界中。贪着五欲。流转生死。卒难度脱。故如来说诸善恶果报。及以地狱等种种苦切之言。折伏其心而摄受之。是名折伏摄。二调伏摄调即调治。谓调伏见思烦恼及根本无明之惑。皆顺正理。心心寂灭。不令再起。是名调伏摄。
		</desc>
	</Doc>
	<Doc>
		<title>二身</title>
		<desc>
            一真身真身者。真智与法身合。故名真身。起信论云。自体有大智慧光明。遍照法界。是也。二应身应身者。应周万物。化洽众生。随其心量。现种种身。譬如一月现于众水。而无去来之相。金光明经云。应物现形。如水中月。是也。
		</desc>
	</Doc>
	<Doc>
		<title>二十八宿</title>
		<desc>
            大集经云。佛告娑婆世界主大梵天等言。过去天仙。云何布置诸宿曜辰。摄护国土。养育众生。大梵天王等白佛言。过去天仙。分布安置诸宿曜辰。于四方中各有所主。如云角宿。主于众鸟。亢宿主于出家求圣道等。尔时佛告梵王等言。我亦使诸曜星辰。摄护国土。养育众生。汝等宣告。今彼得知。如我所分国土众生。各各随分摄护养育。故说二十八宿所属不同。各有威灵护卫也。一东方七宿角宿主于众乌。亢宿主出家求圣道者。氐宿主水主众生。房宿主行
		</desc>
	</Doc>
	<Doc>
		<title>二十八天</title>
		<desc>
            一欲界六天一四王天。东方持国天王。南方增长天王。西方凘目天王。北方多闻天王。二忉利天。华言三十三。往世三十三人。同修胜业。同生此天。三须夜摩天。华言善时分。谓此天时时唱快乐故。又云受五欲境。知时分。四兜率陀天。华言知足。谓此天于五欲境。知止足故。五化乐天。谓此天自化五尘而娱乐故。六他化自在天。谓此天假他所化乐事以成己乐。即欲界天主。(五欲者。色欲。声欲。香欲。味欲。触欲也。五尘者。色尘。声
		</desc>
	</Doc>
	<Doc>
		<title>二十空</title>
		<desc>
            一内空谓内之眼耳鼻舌身意六根。皆无自性。故名内空。二外空谓外之色声香味触法六尘。皆无自相。故名外空。三内外空谓六根六尘六识。都无自性。故名内外空。四空空谓一切法皆空。此空亦空。故名空空。五大空谓小乘四谛十二因缘诸法。皆空无有。故名大空。六小空。(亦
		</desc>
	</Doc>
	<Doc>
		<title>二十难</title>
		<desc>
            一贫穷布施难谓人自厄于贫乏。而能随力辍己济人。是为难也。二豪贵学道难谓人处于豪贵。而能厌于欲乐。折节求道。是难也。三判命必死难谓人能尚义轻生。决志判命。或为法舍身。济彼饥苦。或为忠臣。以死徇节。是为难也。四得睹佛经难谓人或生边地。不知出世之法。欲得见闻受持如来正教。是为难也。五生值佛世难谓人不结胜因。不修众善。而欲值佛出世。是为难也。六忍色离欲难谓人多为情欲所惑。而能制伏妄念。舍离欲心。是为难也。七见好不求难谓人见彼富贵荣
		</desc>
	</Doc>
	<Doc>
		<title>二十五护戒神</title>
		<desc>
            护戒神者。谓五戒之中。各有五神为作卫护也。灌顶经云。若持五戒者。有二十五善神卫护其身。在人左右。守于宫宅门户之上。使万事吉祥也。一护不杀戒五神一茶蒭毗愈陀尼。护持戒人身。辟除邪鬼。二输多利输陀尼。护持戒人六情。悉令完具。三毗楼遮那世波。护持戒人腹内。使五藏平调。四阿陀龙摩坻。护持戒人血脉。悉令通畅。五婆罗桓尼和婆。护持戒人爪指。无所毁伤。二护不盗戒五神一坻摩阿毗婆驮
		</desc>
	</Doc>
	<Doc>
		<title>二十五三昧破二十五有</title>
		<desc>
            华言正定。二十五三昧。破前二十五有者。约理对治。随义以立名也。盖欲色无色三界。虽苦乐不同。然实有生死执着。故以此无垢等三昧之法。一一破之。令诸众生出于诸有也。一无垢三昧破地狱有谓菩萨由净诸业惑。证于无垢三昧。愍彼众生。受于地狱之苦。故以此三昧。令其修行。出离重垢所报之处也。二不退三昧破畜生有谓菩萨修于持戒禅定。破诸恶业。自获不退。证于不退三昧。愍彼众生。受畜生苦。故以此三昧。令其远舍诸恶
		</desc>
	</Doc>
	<Doc>
		<title>二十五有</title>
		<desc>
            二十五有。不出六道。有生有死。因果不亡之谓也。然梵王天。无想天及五那含天。总在四禅天中而别出其名者。以外道计梵王天为生万物之主。计无想天以无心为涅盘。计五那含天为真解脱。所以经教特立此三天为三有。以对破外道之计也。一四洲为四有谓东弗于逮。西瞿耶尼。南阎浮提。北郁单越也。二四恶趣
		</desc>
	</Doc>
	<Doc>
		<title>二十五圆通</title>
		<desc>
            性体周遍曰圆。妙用无碍曰通。乃一切众生。本有之心源。诸佛菩萨所证之圣境也。而有二十五种者。谓诸菩萨及大罗汉。于六尘六根六识七大。各各悟入不同故也。此由阿难。于楞严会上。虽闻根尘同源。缚脱无二之旨。而未达圆通本根。请佛开示。如来于是间诸弟子。最初发心。方便令其各各自陈证悟之由。使阿难晓了圆通法门所入之处也。然论圆通。本无优劣。如来令文殊选择。而唯取观音耳根者。盖为此方之人。耳根聪利。闻法易解。当以音闻而为教体。故持取观音耳根。为
		</desc>
	</Doc>
	<Doc>
		<title>二十五种外道冥谛</title>
		<desc>
            二十五种冥谛者。乃是迦毗罗外道之所计也。盖此外道。亦修禅定。有神通力。知八万劫中事。八万劫前。冥然不知。谓之冥谛。从冥初自性。生智大。乃至神我。开成二十五谛。合为九位也。一冥初自性谓此外道。以八万劫前之事。冥然不知之处。昧为自性。故云冥初自性。二智大智大亦名觉大。即增长之义。谓冥初之际。觉知增长。故云从冥初生智大。三我心我心亦名我慢。即我执也。谓由觉知。生我慢心。
		</desc>
	</Doc>
	<Doc>
		<title>二十种烦恼随眠</title>
		<desc>
            烦恼者。谓见思无明。昏烦之法。恼乱心神也。由此烦恼。随逐众生。眠伏藏识之中。故名随眠。一不定地随眠不定地即欲界也。谓欲界散乱。不修禅定。以散乱故。眼等诸根烦恼。随逐不舍。故名不定地随眠。二定地随眠定地即色界无色界也。谓此二界能修禅定。虽修禅定离欲界苦。而于定地贪痴爱慢诸见烦恼。随伏不舍。故名定地随眠。三随逐自境随眠谓于三界中各各自分境上。所摄诸见烦恼。随根起灭。潜伏不舍。故名
		</desc>
	</Doc>
	<Doc>
		<title>二十种烦恼现行</title>
		<desc>
            一随所欲缠现行谓在家之人。未离诸欲。而于篁欲之境。起种缠缚之业。相续不舍。故名随所欲缠现行。二不随所欲缠现行谓出家之人。不随世间欲乐之境。而生厌离之心。相续不舍。故名不随所欲缠现行。三无所了知现行谓住恶说法之人。于善恶法。不生分别。于一切境界。无所了知。由此痴惑之心。相续不舍。故名无所了知现行。四有所了知现行谓住善说法之人。于一切法而生分别。于善法令向。于恶法令舍。由此了知之心。相续不舍。故名有所了知现行。五粗烦恼现行谓贪
		</desc>
	</Doc>
	<Doc>
		<title>二十种随烦恼</title>
		<desc>
            谓诸昏烦恼乱心神之法。随逐众生。造无量业。故名随烦恼也。一忿随烦恼暴怒之心名忿。谓对现前一切违情之境。即发暴怒。恼乱其心。是名忿随烦恼。二恨随烦恼恨即怨恨。谓由忿怒不舍。结诸怨恨。恼乱其心。是名恨随烦恼。三覆随烦恼覆即隐覆。谓自作罪恶。不能忏悔。故意隐覆。惟恐人知。恼乱其心。是名覆随烦恼。四恼随烦恼恼即热恼。谓外遇违情之境。热恼于心。不自安隐。是名恼随烦恼。五嫉随烦恼嫉即嫉妒。谓持心不平。常怀嫉妒。恼乱于心。是名嫉随
		</desc>
	</Doc>
	<Doc>
		<title>二十重华藏庄严世界海</title>
		<desc>
            谓此世界。住在香水海中莲华之上。种种妙宝庄严。含藏一切世界。深广无穷也。此世界海。有须弥山。微尘数风轮所持。此微尘数风轮最在上者。名殊胜威光藏。能持普光摩尼庄严香水海。此香水海。出大莲华。名种种光明药香幢。此世界海。住在其中。四方均平。清净坚固。金刚轮山。周帀围绕。地海众树。各有区别。金刚轮山内所有大地。一切皆以金刚所成。诸摩尼宝以为间错。普现如来所有境界。如天帝网。于中布列。此大地中。有十不可说佛刹微尘数香水海。一一妙宝充满
		</desc>
	</Doc>
	<Doc>
		<title>二十诸天</title>
		<desc>
            自古列十六天像。各有所主。以其有呵护之功也。增日月及娑竭龙王阎摩罗王者。谓日则破闇。月则照夜。龙则秘藏法宝。阎摩则掌于幽冥。故加此四天。通为二十天也。一梵天王梵。华言离欲。又云清净。谓此天王。身心妙圆。威仪不缺。清净禁戒。加以明悟。统领梵众。即法华经称娑婆世界主尸弃大梵。主大千世界者是他。二帝释天主帝即天市释。华言能天主。言帝
		</desc>
	</Doc>
	<Doc>
		<title>二时</title>
		<desc>
            一迦罗时华言实时。谓佛于律中。诫诸弟子。听时食。遮非时食。实有其时。故名实时。论云。毗尼结戒。是世界中实。非第一义中实。是也。二三摩耶时华言假时。亦名短时长时。论中广约三世无相。时法无实。故名假时。亦名短时长时者。谓不同外道定执。盖是假设长短而无其实。故若短若长。悉名三摩耶。
		</desc>
	</Doc>
	<Doc>
		<title>二食</title>
		<desc>一法喜食谓闻法欢喜。即得增长善根。资益慧命。犹世间之食。能养诸根。支持其命。是名法喜食。二禅悦食谓以禅法资其心神。而得禅定之乐。即得增长善根。资益慧命。犹世间之食。能养诸根。支持其命。是名禅悦食。
		</desc>
	</Doc>
	<Doc>
		<title>二世间</title>
		<desc>
            世即隔别之义。间即间差之义。故名世间。一众生世间谓一切有情众生。皆假五阴和合。众共而生。名为众生。又复各各差别不同。故名众生世间。二器世间谓一切无情世界。皆假山河大地而成。有侧有仰。名之为器。又复各各差别不同。故名器世间。
		</desc>
	</Doc>
	<Doc>
		<title>二殊胜</title>
		<desc>
            此言观音菩萨。极证圆通。十方普应。上同诸佛。下合群生。妙用超越。故云殊胜。一上合诸佛本觉妙心本觉妙心。即诸佛本然觉了妙明真心也。谓菩萨极证寂灭。十方圆明。体同诸佛。故能起同体大慈。与众生乐。显应十方。现身说法。圣凡等度。有愿必从。是为殊胜。二下合众生同一悲仰谓菩萨所证圆通之理。与众生本有之心。迷悟虽殊。体元不二。故能起同体大悲。拔众生苦。冥应十方。等施无畏。设有所求。随愿满足。是为殊胜。
		</desc>
	</Doc>
	<Doc>
		<title>二宿因力</title>
		<desc>
            宿因力者。谓遮那世尊宿世愿因。为化众生。发愿修行而成佛果。为酬宿愿。故今出世。悲智双运。行愿齐周。乃以无障解脱之智。顿阐华严一乘圆教法门。普令法界众生。深悟如来智慧。然佛宿因虽多。略开二种焉。一大愿力谓佛于因中。发大誓愿。度诸众生。今已成佛。乘大愿力。示现十方世界。说法度生。现相品云。毗卢遮那佛。愿力周法界。一切国土中。恒转无上输。是也。二昔行力谓佛昔于无量劫。依愿起行。行成得果。
		</desc>
	</Doc>
	<Doc>
		<title>二天随人</title>
		<desc>经云。如人生已。则有二天恒相随逐。一曰同生。二曰同名。一同生天同生天者。谓此天与人同时而生也。二同名天同名天者。谓此天与人同其名字也。</desc>
	</Doc>
	<Doc>
		<title>二土</title>
		<desc>一性土谓法性之理。非秽非净。非广非狭。犹如虚空。遍一切处。是名性土。二相土谓随诸众生心量所现。或净或秽。或广或狭。是以菩萨所见。无诸坑坎。众宝庄严。众生所见。荆棘瓦砾。秽恶充满。是名相土。</desc>
	</Doc>
	<Doc>
		<title>二我执</title>
		<desc>一俱生我执谓于五阴等法中。强立主宰。妄执为我。与身俱生。是名俱生我执。二分别我执谓于我法中。分别我能行善行恶等事而起执着。是名分别我执。</desc>
	</Doc>
	<Doc>
		<title>二无常</title>
		<desc>一念念无常谓一切有为之法。念念生灭而不停住。故名念念无常。二相续无常谓相续法坏。名为无常。如人欲死。渐渐命尽。如火烧草木。渐渐烧尽。故名相续无常。</desc>
	</Doc>
	<Doc>
		<title>二无我</title>
		<desc>
            无即空也。人法之中。本无有我。但凡夫不了。于无我中。计我极盛。所谓我身。我名。我衣物。我田宅。我行。我住。坐卧语言。不离于我。乃至我能布施持戒等。因此颠倒。备起一切烦恼生死行业。声闻之人。修四真谛。即了人法本空。我亦无有。故名二无我。一人无我谓由揽五阴实法而成假名之人。凡夫不了。复于假名之中。妄执为我。若了五阴之法本空。假名之人。岂得定有。假名既不定有。则所执之我。亦不可得。故金光明经云。何处有人及以
		</desc>
	</Doc>
	<Doc>
		<title>二相</title>
		<desc>
            一智净相谓依真如内熏之力。及教法外熏之力。如实修行。满足方便。破识心生灭之相。成纯净圆常之智。是名智净相。二不思议业相谓依智净相。能作一切胜妙境界。无量功德之相。常无断绝。随众生根。种种示现。令得利益。是名不思议业相。
		</desc>
	</Doc>
	<Doc>
		<title>二相别</title>
		<desc>
            一自相别相即相状。谓如身是身自相。于此身中有能造所造根尘各别故。如受是受自相。于此受中有苦乐受不苦不乐受等各别故。如心是心自相。于此心中有眼等六识各别故。如法是法自相。于此法中有五阴十二入十八界不同故。又如观身以不净为自相。观受以苦为自相。观心以无常为自相。观法以无我为自相。故名自相别。(身受心法。即四念处。身已身。受谓领纳诸事。心谓第六识。法谓善恶等法。六识者。眼识。耳识。鼻识。舌识。身识。意识也。五阴者。色阴。受阴。想阴。
		</desc>
	</Doc>
	<Doc>
		<title>二心</title>
		<desc>一真心谓自性清净之心。真净明妙。虚彻灵通。离虚妄想。故曰真心。二妄心谓全真成妄。随境生灭。念念不实。故曰妄心。</desc>
	</Doc>
	<Doc>
		<title>二行</title>
		<desc>
            一顿成诸行顿成诸行者。即依圆融法门而修行也。谓诸菩萨。若断一惑。则一切惑俱断。若行一行。则一切行具足。故普贤行品云。一断一切断等是也。二遍成诸行遍成诸行者。即依行布法门而修行也。谓诸着萨。始自发菩提心。终至等觉位中。次第历诸法门。遍修诸行。是名遍成诸行。
		</desc>
	</Doc>
	<Doc>
		<title>二业</title>
		<desc>
            一引业谓若宿世善业引发。生于人中。则得珍宝丰足。多受快乐。若由宿世恶业引发。生于人中。则感贫穷困乏。受诸苦恼。是名引业。二满业谓由宿世修一善业。感一生中大富多财。乘此更修众善。展转生官贵家。乃至圆满究竟善果。是名满业。若由宿世造一恶业。感一生贫穷苦恼。乘此更造众恶。展转生贫穷家。乃至圆满极恶之果。是名满业。
		</desc>
	</Doc>
	<Doc>
		<title>二义</title>
		<desc>一了义谓诸大乘经宣胜义。如烦恼即菩提。生死即涅盘之类。皆究竟显了。名为了义。二不了义谓诸经中宣说世俗等事。或说厌离生死。欣求涅盘等种种。文句差别。不为究竟显了。名不了义。</desc>
	</Doc>
	<Doc>
		<title>二因</title>
		<desc>一生因生即发生。谓本具法性之理。则能发生一切善法。如谷麦等种能生芽孽。是名生因。二了因了即照了。谓以智慧照了法性之理。如灯照物。了了可见。是名了因。</desc>
	</Doc>
	<Doc>
		<title>二因缘发起正见</title>
		<desc>
            一外闻正法谓众生虽具正念。必从智人闻说正法。然后正见始得开发。譬如谷麦。内具种子。外滋雨泽。然后其芽始得生起。是故若欲正见开明。必须外闻正法。二内有正念谓众生虽闻正法。发起正见。实由内心正念本具。譬如洪钟。虽待人扣。声非外有。是故若欲正见开发。必须内有正念。
		</desc>
	</Doc>
	<Doc>
		<title>二缘</title>
		<desc>
            一外缘谓众生所依世界。皆由妄想因缘而生。譬如因泥团柱轮绳水等诸方便缘而有瓶生。是名外缘。二内缘谓众生之身。因无明爱业等缘。出生阴界入法。是名内缘。(无明者。无所明了也。爱者。于五阴之境而起贪爱以为惑也。业者。由心不了遂。动身口而作以为业也。阴即五阴。谓色阴。受阴。想阴。识阴也。界即十八界。谓眼界。
		</desc>
	</Doc>
	<Doc>
		<title>二咱人咒术不能加</title>
		<desc>
            经云。阿难乞食。道逢摩登伽女取水。阿难渴乏。从之求饮。女心染着。归白其母请。请以咒术致之。母云。世有二人。虽咒术不能加也。一断欲人谓人能断欲。必自持戒之人。正念坚定。立行端方。神所呵护。妖邪莫挠。虽有咒术。不能加也。二死人谓人既死。识依业转。随处受形。遍寿夭有限。死不复生。虽有咒术。不能加也。
		</desc>
	</Doc>
	<Doc>
		<title>二障</title>
		<desc>一理障谓本觉心源。湛然清净。由无明妄。碍正知见。不达真如之理。是名理障。二事障谓众生由无明障覆。生死相续。无由脱离。是名事障。</desc>
	</Doc>
	<Doc>
		<title>二真如</title>
		<desc>一安立真如体非伪妄曰真。性无改异曰如。即一实相之体也。谓真如之体。能生世间出世间一切诸法而得安住。故名安立真如。二非安立真如谓真如之法。从本已来。性自清净离一切相。寂灭无为。故名非安立真如。</desc>
	</Doc>
	<Doc>
		<title>二执</title>
		<desc>一人执谓众生于五阴等法中。强立主宰。计我为人。妄生执着。是名人执。二法执谓众生不了五阴等法从因缘生。如幻如化。计为我身。妄生执着。是名法执。</desc>
	</Doc>
	<Doc>
		<title>二智</title>
		<desc>一如理智谓诸佛菩萨以如实之智。彻见实际之理。妙极寂静。无增无减。是名如理智。二如量智谓诸佛菩萨。究竟通达一切境界。若见众生乖于理智。则成生死。若见众生称于理智。则得涅盘。是名如量智。</desc>
	</Doc>
	<Doc>
		<title>二种</title>
		<desc>
            一凡种谓凡夫之人。不能觉了。因眼见色。生贪爱心。为爱造业。随业受报。轮回生死。相续不断。是名凡种。二圣种谓人因善知识。得闻法义。善能觉了一切诸法皆从妄念而生。观此妄心。犹如虚空。如是而修不着诸法。能为圣果之种。是名圣种。
		</desc>
	</Doc>
	<Doc>
		<title>二种爱语</title>
		<desc>
            一随意爱语谓菩萨为怜悯众生。故随顺其意而为说法。是名随意爱语。二随所爱法为说谓菩萨随顺众生所爱乐法而为宣说。论云。菩萨若已得道。随所应度而为说法。如高心富人。为赞布施。是人爱着名声福德故。心则喜乐。是名随所爱法为说。
		</desc>
	</Doc>
	<Doc>
		<title>二种白法</title>
		<desc>
            白法者。白净之法也。地狱等。名为黑法。人天等法。名为白法。光明文句云。白法须尚。黑法须舍。是也。一惭白法谓内自羞惭。不敢作恶。修习善法。止息恶行。是名惭白法。二愧白法谓内自惶愧。发露罪瑕。更不敢作。修习善法。止息恶行。是名愧白法。
		</desc>
	</Doc>
	<Doc>
		<title>二种般若庄严</title>
		<desc>华言智慧。谓智慧能严饰法身。故名般若庄严。一已庄严谓人能修习智慧。如着美妙缨络庄严其身。是名已庄严。二未庄严谓人未能修习智慧。如无缨络严饰其身。是名未庄严。</desc>
	</Doc>
	<Doc>
		<title>二种比丘</title>
		<desc>
            昔二比丘在山中学。其一多闻。其一寡浅。寡浅者持戒诵经。唯通一句。日诵不辍。更无他学。天神赞善。愿乐欲闻。多闻比丘见其神应。尽己所闻。高声见诵。欲求赞美。而神默然。怒其神曰。何厚于彼而薄于我。神曰。汝不自责而反责我。彼虽少闻。言行相顾。汝虽能诵三藏。行与经违。故不称善也。一多闻比丘乐诵经典。旁搜广记。谓之多闻比丘。多闻固为可称。然学虽有余。其心不诚而行不逮。亦不足贵。此天神之
		</desc>
	</Doc>
	<Doc>
		<title>二种毕竟</title>
		<desc>
            一庄严毕竟毕竟犹决定之义。谓一切众生。皆有一乘正性。应须修于六度庄严。设若不修。不得正性。是则六度。决定能为庄严之具。故疏云。以六度为庄严也。二究竟毕竟究竟犹至极之义。即一切众生。所得一乘之性也。苟得此一乘之性。则能决定至于至极之地。故疏云一乘为究竟也。
		</desc>
	</Doc>
	<Doc>
		<title>二种病</title>
		<desc>一身病谓身因四大毒蛇。互不调适。以致诸病所生。故名身病。二心病谓心体灵明。虚圆湛寂。其或欢喜不胜而致踊跃。怯懦无勇而生恐怖。及忧愁苦恼。愚痴昏昧。由此四者。挠动于中。以致诸病所生。故名心病。</desc>
	</Doc>
	<Doc>
		<title>二种布施</title>
		<desc>
            一净施谓布施时。不求世间名誉福利等报。但为出世善根及资助涅盘之因。以清净心而行布施。故名净施。二不净施谓以妄心求于福报而行布施。如般若经云。或畏失财故施与。或恐诃骂故施与。或为求势故施与。如是种种因缘。与净相违。是名不净施。
		</desc>
	</Doc>
	<Doc>
		<title>二种阐提</title>
		<desc>
            阐提。华言信不具。亦云极恶。一舍一切善根一阐提舍善根者。楞伽经云。谓谤菩萨藏及作恶言。不肯随顺经律之法。是名舍一切善根一阐提。二于无始众生发愿一阐提谓世间众生。穷劫有之。无有初始。故名无始众生。菩萨发愿。度诸众生。以本愿力。现为阐提。故楞伽经云。菩萨以本愿方便。不般涅盘。是名于无始众生发愿一阐提。
		</desc>
	</Doc>
	<Doc>
		<title>二种忏悔</title>
		<desc>
            华言悔过。华梵兼举。故名忏悔。又忏名修来。悔名改往。谓修未来之善果。改已往之恶因也。一事忏悔事即事仪。谓身则礼拜瞻敬。口则称唱赞诵。意则存想圣容。三业殷勤。求哀忏悔过去见在所作罪业。一依事仪。是名事忏悔。二理忏悔理即理性。谓过现所作一切罪业。皆从心起。若了自心本性空寂。则一切罪相。亦皆空寂。是名理忏悔。
		</desc>
	</Doc>
	<Doc>
		<title>二种常</title>
		<desc>
            一百岁至劫灭名常百岁至劫灭名常者。谓诸菩萨。若住百岁千万亿岁。若一劫乃至八万劫后。方始入灭。是名为常。此乃久远住世为常。非不迁不变之常也。二常住不坏名常常住不坏名常者。谓诸菩萨烦恼之惑已灭。则真常之理方显。真常之理。不生不灭不坏不变。是名为常也。
		</desc>
	</Doc>
	<Doc>
		<title>二种超越三昧</title>
		<desc>
            超越者。谓能超过诸地。自在入出。而具二义焉。一超入三昧超入三昧者。谓离欲界不善法。有觉有观。入色界初禅。从初禅起。超入无色界非有想非无想处。非有想非无想处起。入灭受想定。灭受想定起。还入初禅。从初禅起。入灭受想定。灭受想定起。入二禅。二禅起。入灭受想定。灭受想定起。入三禅。三禅起。入灭受想定。灭受想定起。入四禅。四禅起。入灭受想定。灭受想定起。入四禅。四禅起。入灭受想定。灭受想定起。入空处。空处起。入灭受想定。灭受想定起。入
		</desc>
	</Doc>
	<Doc>
		<title>二种嗔报</title>
		<desc>一常为他人求其长短常为他人求其长短者。谓因前世不能容物。稍不如意。即兴嗔恨。故感今生被人伺求长短。动辄得咎也。二常为众人之所恼害常为众人之所恼害者。谓因前世嗔恼众人。令不安隐。故感今生常被多人之所恼害也。
		</desc>
	</Doc>
	<Doc>
		<title>二种存济</title>
		<desc>
            存即存活。济即救济。谓以饮食存济其生也。一有罪存济谓有一等之人。矫妄诈而求饮食。如是得饮食已。欢喜受用。贪爱不舍。不见生死过患。不知出离之法。是名有罪存济。二无罪存济谓非如前人矫妄诡诈而求饮食。但以正道而乞饮食。得饮食已。如法受用。不贪不爱不着。能见生死过患。善知出离之法。是名无罪存济。
		</desc>
	</Doc>
	<Doc>
		<title>二种颠倒</title>
		<desc>
            一众生颠倒谓众生不明目性。逐妄迷真。随顺妄惑而造妄业。由此妄业展转相生。轮转三界。不能返妄归真。故名众生颠倒。二世界颠倒世谓过去现在未来迁流为世。界谓东西南北四方分位为界。以世涉方。故名世界。颠倒者。众生迷失真性。念念迁流。住妄境界。起诸倒见。故名世界颠倒。
		</desc>
	</Doc>
	<Doc>
		<title>二种独觉</title>
		<desc>大论云。独觉出无佛世。观外因缘。无师自悟。故名独觉。一部行部即部类。谓此独觉。稍有为人之心。如鹿行走而能回顾后群。故名部行。二麟。喻谓此独觉。但欲自度。略无为人之心。譬如麒麟。唯有一角。故名麟喻。
		</desc>
	</Doc>
	<Doc>
		<title>二种恶骂报</title>
		<desc>一常闻恶音常闻恶音者。谓因前世口无禁忌。发言粗恶。令不忍闻。故感今生常闻秽恶之音也。二恒有诤讼恒有诤讼者。谓因前世恃力怙势。好诤健讼。恶逆无德。故感今生常致诤讼而不和也。</desc>
	</Doc>
	<Doc>
		<title>二种恶事</title>
		<desc>一众生恶事谓诸众生。贪欲嗔恚愚痴。不依父母师长教诲。造种种恶。是名众生恶事。二土地恶事谓土地之中。或有饥荒疾疫。毒气流行。无处不有。是我土地恶事。</desc>
	</Doc>
	<Doc>
		<title>二种法施</title>
		<desc>一世法施谓菩萨虽为诸有情宣说开示五神通等一切诸法。然未能出离世间。故名世间法施。二出世间法施谓菩萨为诸有情宣说开示三解脱门等一切圣法。依此而修。即得出离世间。故名出世间法施。</desc>
	</Doc>
	<Doc>
		<title>二种法性</title>
		<desc>
            法即轨则之义。性即不改之义。谓一切法性无改易。皆可轨则而修。故名法性。一实法性谓一实之理。离虚妄相。本性平等。无有变易。一切诸佛。莫不轨此法性修之而成正觉。是名实法性。二事法性谓世间种种诸法。皆依于理。施设建立。所谓地水火风。五阴等法。随俗所知所见。虽属于事。实不外乎法性之理。是名事法性。
		</desc>
	</Doc>
	<Doc>
		<title>二种分别真伪禅相</title>
		<desc>
            一辨邪伪禅发相谓修禅之人。于禅定中。或觉自身如缚如压。或时身轻欲飞。或欢喜躁动。忧愁悲思。如是种种邪伪之相。与禅俱发。心若爱着。即与鬼法相应。多失心颠狂。是故修禅定者。于此诸相。即当一心寂静。辨其邪伪。知彼虚诳。不爱不着。则自然灭谢。是为辨邪伪禅发相。二辨真正禅发相谓修禅之人。于禅定中。端心正念。离诸昏散。但觉身心安隐。泯然虚豁。空明清净。寂静无为。而与正定相应。如前所说一切邪伪之相。了无所见。是为辨真正禅发相。
		</desc>
	</Doc>
	<Doc>
		<title>二种佛境</title>
		<desc>一证境谓真如法性之理。是诸佛所证之境界。离念绝相。皆悉真如。是名证境。二化境谓十方国土。皆是如来所化境界。是名化境。</desc>
	</Doc>
	<Doc>
		<title>二种福田</title>
		<desc>论云。施主有二种。一者贫。二者富。皆能于三宝中种福。故名二种福田。一贫福田谓贫穷之人。虽无财物供养。若能礼事恭敬。亦得福报。是名贫福田。二富福田谓富贵之人既能礼事恭敬。又以财物供养而得福报。是名富福田。
		</desc>
	</Doc>
	<Doc>
		<title>二种根本</title>
		<desc>
            一无始生死根本谓众生经无穷劫。流转生死。求其初始。实不可得。但迷失本性。即随生死。故名无始。生死根本者。即是攀缘之心。经云。用攀缘心为自性者。是也。二无始菩提涅盘元清净体华言道。华言灭度。谓性净理体。虚融寂灭。不迁不变。无始无终。故名无始菩提涅盘。不染烦恼。不涉生死。故号元清净体。即菩提涅盘清净之根本也。
		</desc>
	</Doc>
	<Doc>
		<title>二种供养</title>
		<desc>
            一财供养经云。所有十方一切佛刹。极微尘数中。一一各有一切世界。极微尘数佛。一一佛所各有菩萨海会围绕我。以普贤行愿力故。悉以上妙诸供养具而为供养。所谓华鬘。音乐。伞盖。衣服。及烧种种香。然种种灯。一一如须弥山。以如是等诸供养具。常为供养。是名财供养。二法供养经云。诸供养中。法供养最。所谓如说修行供养。利益众生供养。摄受众生供养。代众生苦供养。勤修善根供养。不舍菩萨业供养。不离菩提心供养。以前财供养无量功
		</desc>
	</Doc>
	<Doc>
		<title>二种观</title>
		<desc>
            观即定心运想之谓也。修行之人。未得正定。于不净法犹生染心。故作此二观。遗其着心也。一死尸臭烂不净谓修行之人。于闲静处运心观想。死尸臭烂不净之相。心生厌恶。我身不净。亦复如是。云何着是色欲。贪求无厌。况命如电逝。须臾难保。一息不来。与彼何异。由观臭烂不净。而贪着之心自息。是为死尸臭烂不净观。二闻法忆想分别观谓修行之人。虽闻法要。未有空慧。贪爱因缘。炽然未息。故须忆想自身。以骨为柱。以肉为泥。毛发爪齿。皮膜筋血。聚以为身。饥寒
		</desc>
	</Doc>
	<Doc>
		<title>二种观法</title>
		<desc>
            一唯识观谓于一切时一切处。随身口意所有作业。知惟自心。于念念间。悉以三观观察所起之心。是名唯识观。二实相观实相即理也。谓思惟心性。无生无灭。不住见闻觉知。于念念间。悉以三观观于本心所具实相之理。是名实相观。
		</desc>
	</Doc>
	<Doc>
		<title>二种广利</title>
		<desc>一利今谓佛在世。当机之众。闻法悟道。获大利益。是名利今。二利后谓佛灭后。一切众生。亦得闻经受法。修行悟道。获大利益。是名利后。</desc>
	</Doc>
	<Doc>
		<title>二种护持事</title>
		<desc>
            一护持佛种佛种者。佛之种性也。谓诸佛菩萨以大悲心。绍隆佛种。令诸众生舍俗出家。剃发染衣。修行圣道。使无断绝也。二护持正法正法者。即四谛等真正之法也。谓诸佛菩萨以大悲心。护持如来正法。使一切邪魔外道。无能恼乱。令诸众生正信乐闻。弘通流布。利益无穷也。
		</desc>
	</Doc>
	<Doc>
		<title>二种际</title>
		<desc>
            际即际畔。谓生死涅盘。体性是一。本无际畔。不异而异。遂有生死涅盘二际之分也。一涅盘际涅盘际者。若以生死染缘。就涅盘实理而言。生死即涅盘。了无虚妄之可分别。无际之际。是名涅盘际。中论云。涅盘之实际。及与生死际。无毫厘差别。是也。二生死际生死际者。若以涅盘实理。从生死染缘而言。涅盘即生死。非真寂静之可证入。无际之际。是名生死际。故晋译华严经云。生死非杂乱。涅盘非寂静。是也。
		</desc>
	</Doc>
	<Doc>
		<title>二种寂静</title>
		<desc>一身寂静谓舍家恩爱及众缘务。闲居静处。远离愦闹。身诸恶行。一切不作。是名身寂静。二心寂静谓于贪嗔痴等。悉皆远离。修习禅定。无有散乱。意诸恶行。一切不作。是名心寂静。</desc>
	</Doc>
	<Doc>
		<title>二种见</title>
		<desc>
            此二种见。即十使中之边见也。外道之人。于身见上。计我断常。执常非断。执断非常。随执一边。故名边见。一常见论云。见五众常。即外道自谓色受想行识。今世虽灭。未来复生。相续不断。是名常见。二断见论云。见五众灭。即外道自谓色受想行识。今世灭已。更不再生。是名断见。
		</desc>
	</Doc>
	<Doc>
		<title>二种精进</title>
		<desc>一身精进谓身勤修善法。画夜行道。礼诵讲说。劝助开化。是名身精进。二心精进谓心勤行善道。心心相续。无有间歇。是名心精进。</desc>
	</Doc>
	<Doc>
		<title>二种精进心</title>
		<desc>
            谓行人熏修忏法。即当克取限期。破诸惑障。如修法华三昧。以三七日为期。于中礼佛忏悔。行道诵经。有事有理。俱当精进。故有二种心也。一事中修一心精进谓行人于道场。三七日中行仪纯备。当礼佛时。一心虔恳。观想金容。端严殊妙。俨然在目。心不异缘。乃至忏悔行道。诵经坐禅。悉皆一心。令与行法相应。无有懈怠。是名事中修一心精进。二理中修一心精进谓行人初入道场。乃至三七日满。于其中间所作行仪。常当照了。
		</desc>
	</Doc>
	<Doc>
		<title>二种立题</title>
		<desc>
            二种立题者。谓凡诸经题目。有佛自立者。有结集经家之所立者。一佛自立佛自立者。谓诸经题目。有佛自立。如金刚经云。是经名为金刚般若波罗蜜。以是名字。汝当奉持。是也。二经家立经家立者。谓佛入灭后。诸经题目。有阿难等结集之人所立。如妙法莲华等经是也。
		</desc>
	</Doc>
	<Doc>
		<title>二种两舌报</title>
		<desc>
            谓向彼说此。向此说彼。斗构是非。离间和合。致令乖分。故名两舌。一得弊恶眷属得弊恶眷属者。谓因前世两舌。使人朋俦分离乖间。皆生怨恶。故感今生得弊恶眷属也。二得不和眷属得不和眷属者。谓因前世两舌。离间人之亲爱。使不和合。故感今生得不和眷属也。
		</desc>
	</Doc>
	<Doc>
		<title>二种流</title>
		<desc>一顺流流即生死流也。盖六道众生。顺从生死之流。唯务趣下而不知返。所谓顺生死流。逆涅盘道也。二逆流谓初果须陀洹。依戒定慧精勤修习。则能断三界见惑。出离四趣生死。而证真空涅盘。所谓逆生死流。顺涅盘道也。
		</desc>
	</Doc>
	<Doc>
		<title>二种灭</title>
		<desc>
            一暂时灭谓如来出世。逗机设教。化导众生。大小乘人皆得解脱。机缘既尽。更无可化。如来即便入灭。然如来法身之体。如如不动。实未尝灭。是名暂时灭。二究竟灭谓如来妙觉贺明。一切烦恼。悉已断灭。净尽无余。更不复生。是名究意灭。
		</desc>
	</Doc>
	<Doc>
		<title>二种破戒人</title>
		<desc>一因缘不具足破戒谓贫穷之人。衣食之缘不能具足。是以心生偷盗。即破于戒。是名因缘不具足破戒。二因缘具足破戒谓人衣食之缘。虽皆具足。以心习恶。故好行恶事。于诸禁戒。多所毁犯。是名因缘具足破戒。</desc>
	</Doc>
	<Doc>
		<title>二种破着</title>
		<desc>一破欲着谓人于好色多起贪欲。若观色是无常不净等。则不生贪着之心。而得解脱之乐。是名破欲着。二破见着谓人虽观色无常不净。犹尚着法生见。若能了达色相本空。则不起于分别之见。是名破见着。</desc>
	</Doc>
	<Doc>
		<title>二种菩萨</title>
		<desc>
            论云。菩萨常好中道。舍离二边。故不生边国。又于中国不生邪见家。又问曰。是菩萨大福德智慧力。应生边地邪见家而教化之。何以畏而不生。答曰。菩萨有二种。一成就大力菩萨论云。此菩萨为众生故。随所应度。随处受用。不避边地及邪见家。是名成就大力菩萨。二新发意菩萨论云。此菩萨初发心故。若生边地及邪见家。既不能度人。又自败坏善根。譬如真金在泥。终不变坏。若是铜铁。在泥则坏。是故新发意菩萨。不生边地及邪见家。(真金。喻大
		</desc>
	</Doc>
	<Doc>
		<title>二种清净</title>
		<desc>一自性清净谓众生谓众生真如心体。性本清净。无所染碍。故名自性清净。二离垢清净谓众生自性清净心体。远离一切烦恼垢染。故名离垢净。</desc>
	</Doc>
	<Doc>
		<title>二种劝请</title>
		<desc>
            一佛初成道劝请转法轮谓佛初成道时。菩萨劝请言。我某甲请佛世尊。为众生转法轮。度脱一切。是名劝请转法轮。二佛欲入灭劝请住世谓佛欲舍寿命入涅盘时。菩萨劝请言。我某甲请佛世尊。久住世间无央数劫。度脱一切众生。是名劝请住世。
		</desc>
	</Doc>
	<Doc>
		<title>二种却魔法</title>
		<desc>
            谓坐禅之人。正定未发。多有魔事。心生惊怖。破坏善根。若能端心正念。则邪不干正。魔自灭谢。故有二种却魔之法也。一修止却魔谓坐禅之人。修定之时。或见父母兄弟。诸佛形像。一切可爱之境。令人乐着。或见师子虎狼罗刹。一切可畏之形。令人怖惧。即当了达此是诸魔惑乱之相。悉皆虚诳。不喜不怖。而唯息心寂静。则彼当自灭。是为修止却魔。二修观却魔谓坐禅之人。修定之时。于诸魔境。修止却之不去。即当反观。能见之心。无有处
		</desc>
	</Doc>
	<Doc>
		<title>二种忍辱</title>
		<desc>一非众生数忍辱谓菩萨。若遇风寒冷热水雨等。无情之物恼害之时。安然忍受。初不嗔恚。是名非众生数忍辱。二众生数忍辱谓菩萨。若遇有情众生。加恶于我。亦能忍受。略不嗔恨。是名众生数忍辱。</desc>
	</Doc>
	<Doc>
		<title>二种如如</title>
		<desc>一如如智谓真如妙智。本来清净。无明不能覆。烦恼不能染。照了诸法。平等不二。以其智如如境。故名如如智。二如如境谓真如妙境。常住一相。量等虚空。不迁不变。无灭无生。以其境如如智。故名如如境。</desc>
	</Doc>
	<Doc>
		<title>二种入</title>
		<desc>
            一理入谓众生深信本有真性。不一不异。不有不无。无已无他。凡圣不二。寂静无为。无有分别。因此深信。能入于理。是名理入。二行入行即依理起修之行。谓行此行时。心不倾倚。无念无求。安住不动。犹如大地。因行入理。是名行入。
		</desc>
	</Doc>
	<Doc>
		<title>二种色</title>
		<desc>一内色内色者。谓眼识乃至意识。是名内色。又眼耳鼻舌身意。名内色。以其属内身故。二外色外色者。谓眼根乃至身根。是名外色。又色声香味触五尘。名外色。以其属外境故。</desc>
	</Doc>
	<Doc>
		<title>二种色身</title>
		<desc>一实色身实即实有。谓诸如来因中。于无数劫所修相好等业。至于果成。感得无量相好庄严。其身周遍法界。是名实色身。二化色身化即变化。谓诸如来由大悲愿力。为大菩萨众。</desc>
	</Doc>
	<Doc>
		<title>二种杀生报</title>
		<desc>一短命短命者。谓因前世伤害物命。令其不得以尽天年。故感今生自身亦短命也。二多病多病者。谓因前世恼害众生。令其不得自在。故感今生自身亦多疾病也。</desc>
	</Doc>
	<Doc>
		<title>二种舍利</title>
		<desc>
            一生身舍利又云设利罗。华言骨身。谓如来应身灭度。既阇维后。所有舍利。其色有三。骨舍利色白。发舍利色黑。肉舍利色赤。体性坚固椎系不碎。若菩萨罗汉者。其色则同而坚固不及。光明经云。此舍利者。是戒定慧之所熏修。甚难可得。得最上福田。故人能起塔供养。则得无量福报也。二法身舍利大论云。经卷是法身舍利。谓如来所说中道实相之理。不迁不变。无灭无生。亘古今而恒存。弥天地而普覆。人能至心如法受持。即是得见如来法
		</desc>
	</Doc>
	<Doc>
		<title>二种身土</title>
		<desc>
            身即能依之色身。土即所依之国土。既有能依之身。必有所依之土。故名二种身土。一自受用身土自受用身土者。谓自己修因之所感称性受用。种种法乐。自在无碍。故身名自受用身。亦名圆满报身土名自受用土。亦名实报庄严土。盖诸佛如来历无数劫。修习无量善根。所感周遍法界身土。为自受用。诸大菩萨但可得闻而不能见也。二他受用身土他受用身土者。谓他机之所感见也。盖诸佛如来。为令诸菩萨众受大法乐。进修胜行。随宜而现。或胜或劣。或大或小。转变不定。令他受
		</desc>
	</Doc>
	<Doc>
		<title>二种身行施</title>
		<desc>
            一生身行施谓菩萨以父母所生之身。能以一切宝物。及以身命布施。心不恡惜。是名生身行施。二法身行施谓菩萨舍生身已。得法身时。能于十方世界。以种种珍宝衣服饮食。给施一切众生。又能一时之顷。随众生音声。普为说法。是名法身行施。
		</desc>
	</Doc>
	<Doc>
		<title>二种神力</title>
		<desc>一令远处见闻令远处见闻者。谓佛在一处说法。以神通力。令他方异土众生。皆获见闻也。二令各各见佛令各各见佛者。谓佛在一处说法。能令一一众生。各自见佛在前说法。譬如日出。影现众水也。</desc>
	</Doc>
	<Doc>
		<title>二种生死</title>
		<desc>
            一分段生死分即分限。段即形段。谓六道众生。随其业力所感果报。身则有长有短。命则有寿有夭。而皆流转生死。故名分段生死。二变易生死因移果易。名为变易。谓声闻缘觉菩萨。虽离三界内分段生死。而有方便等土变易生死。如初位为因。后位为果。又后位为因。后后位为果。以其因移果易。故名变易生死。
		</desc>
	</Doc>
	<Doc>
		<title>二种胜</title>
		<desc>一因胜谓菩萨所修出世善法。皆以菩提为因。胜于声闻缘觉。是名因胜。二果胜谓菩萨修行。既以菩提为因。终证菩提之果。胜彼二乘。是名果胜。</desc>
	</Doc>
	<Doc>
		<title>二种师子奋迅三昧</title>
		<desc>
            师子奋迅者。借譬以显法。如世师子奋迅为二事故。一为奋除尘土。二能前走却走捷疾异于诸兽。此三昧亦如是。一则奋除障定之惑。二能出入诸禅。捷疾无间。异于余之三昧。而具出入二义焉。一入禅奋迅入禅奋迅者。谓离欲界不善法。有觉有观而入初禅。如是次第入于二禅三禅四禅。空处。识处。无所有处。非有想非无想处。灭受想定。是为奋迅入也。(有觉有观者。初心在禅曰觉。细心分别禅味曰观。初禅。二禅。三禅。四禅。皆色界天也。空处。识处。无所有处。非有想非
		</desc>
	</Doc>
	<Doc>
		<title>二种施</title>
		<desc>
            一财施财施者。谓以饮食衣服。田宅珍宝等。一切自己所有资身之具。悉能施与它人也。金光明最胜王经云。财施之福。不出三界。唯伏贪爱。但济一世之贫。而不能令其得道。譬如灯光。止明一室。是也。二法施法施者。谓从诸佛及善知识。或从经卷。闻说世间出世间善法。以清净心为人演说也。金光明最胜王经云。法施兼利自他。能令众生出于三界。断诸烦恼。成就慧身。譬如日光。遍照大千世界。是也。(世间法者。即五戒十善及治世之法
		</desc>
	</Doc>
	<Doc>
		<title>二种识</title>
		<desc>一显识显识即第八识。谓此识含藏一切善恶种子。而能显现一切境界。故名显识。二分别识分别识。即第六意识。谓于显识中分别五尘好恶等相。故名分别识。</desc>
	</Doc>
	<Doc>
		<title>二种世间清净</title>
		<desc>
            论云。若人一心专念阿弥陀佛。毕竟得生安乐国土。成就种种功德庄严。获此二种世间清净。一器世间清净谓世界如器。隔别名世。间差名间。故名器世间。谓彼安养国土。广大无边。如太虚空。清净光明。如日月轮。具足珍宝庄严。是名器世间清净。二众生世间清净谓所化众生。隔别间差。故名众生世间。谓彼阿弥陀佛。于一佛土身不动摇。于一切时放大光明。悉能遍至十方世界教化众生。令其如实修行。离诸染着。皆愿往生我国。是名众生世间清
		</desc>
	</Doc>
	<Doc>
		<title>二种受具戒法</title>
		<desc>
            戒者。万善之根本也。谓能受正戒者。一切善法从此增长。受之不正者。着于邪见。堕于处道。故戒有二种不同也。一受正平等戒谓修行人。能受持如来正戒。一切平等。不生分别差别之见。顿绝妄想邪思之心。戒体圆明而得解脱。究竟至于无上菩提。无有退转也。二受邪不等戒谓邪见之人。随逐恶知识。以分别心受持邪戒。而堕于人不知出要解脱之道也。
		</desc>
	</Doc>
	<Doc>
		<title>二种数</title>
		<desc>
            一数量数数量数者。即一多之数量也。谓由一多之数。而能安立一切诸法也。二色心有为数色即色身。心即所起之心。皆有生灭名曰有为。此色心二法。别而言之。则有五阴十二入十八界等数目不同。故名色心有为数。(五阴者。色阴。受阴。想阴。行阴。识阴也。十二入者。眼入。耳入。鼻入。舌入。身入。意入。色入。声入。香入。味入。触入。法入也。十八界者。眼界。色界。眼识界。耳界。声界。耳识界。鼻界。香界。鼻识界。舌界。味界。舌识界。身界。触界。身识界。
		</desc>
	</Doc>
	<Doc>
		<title>二种说法</title>
		<desc>一细谓如来为诸菩萨。演说甚深微妙之法。以依第一义谛而说。故名为细。二粗谓如来或时为诸众生。演说诸法名字章句种种差别。以依世谛而说。故名为粗。</desc>
	</Doc>
	<Doc>
		<title>二种死</title>
		<desc>
            一命尽死谓天命当尽。舍所受身。故名命尽死。然或有命尽。非是福尽。或有福尽。非是命尽。或有福命俱尽。皆为命尽死也。二外缘死谓不顺天命以丧其身。故名外缘死。如非分自害。或横遭他人所害。或二人怒气相加。自他俱死。皆为外缘死也。
		</desc>
	</Doc>
	<Doc>
		<title>二种贪报</title>
		<desc>一多欲多欲者。谓因前世纵恣贪欲。心无止息。故感今生业习不忘。倍复增胜。而生贪着也。二无厌无厌者。谓因前世贪求不巳。展转驰逐。故感今生业习不忘。欲心转盛。用之无度。求之无厌也。</desc>
	</Doc>
	<Doc>
		<title>二种通相</title>
		<desc>
            一宗通相宗即心。宗亦要也。通即融通无碍。相即自心所得胜进之相。谓依教思修。得意忘言。趣入自觉之地。觉智圆明。融通无碍。是名宗通相。二说通相说即说。通即辩说无碍。相即起用化他之相。谓以方便。随顺众生根器浅深。为其演说。无有障碍。是名说通相。
		</desc>
	</Doc>
	<Doc>
		<title>二种偷盗报</title>
		<desc>一贫穷贫穷者。谓因前世盗他财物。令彼空乏。故感今生亦贫穷也。二不得自在不得自在者。谓因前世劫夺他财。而令他人不得自在。故感今生虽有财物而属五家。晃得自在受用也。</desc>
	</Doc>
	<Doc>
		<title>二种退</title>
		<desc>
            一究竟退究竟犹决定也。谓修行之人。信根浅薄。始则勤修。后因他缘障碍。道心即退。终不起菩提之愿。是名究竟退。二不究竟退谓修行之人。始则精进。中复懈惰。道心即退。心既退已。或遇善知识。提奖劝诱。复能发起菩提之愿。是名不究竟退。
		</desc>
	</Doc>
	<Doc>
		<title>二种妄见</title>
		<desc>
            一别业妄见谓诸众生迷失真性。自起妄见。见有一切虚妄境界。或苦或乐。若人不失本真。即不见有虚妄境界。譬如一人病目。夜见证光。别有圆影。五色重遍。不病目者。即不见灯别有圆影。是名别业妄见。二同分妄见谓诸众生迷失真性。同见一切虚境界。同受苦乐。同业所感。譬如一国之人。同见瘴恶不祥之事。是名同分妄见。
		</desc>
	</Doc>
	<Doc>
		<title>二种妄语报</title>
		<desc>一多被诽谤多被诽谤者。谓因前世不务诚实。妄语无信。故感今生多被他人诽谤也。二为人所诳为人所诳者。谓因前世专以妄语欺诳于人。故感今生为人之所诳惑也。</desc>
	</Doc>
	<Doc>
		<title>二种我见</title>
		<desc>一人我见谓凡夫之人。于五阴身。强立主宰。计我为人。作此妄见。故名人我见。二法我见谓二乘之人。计一切法各有体性。虽得人无我智。犹自怖畏生死。妄取涅盘之法。于法起见。故名法我见。</desc>
	</Doc>
	<Doc>
		<title>二种无碍</title>
		<desc>
            一智慧于境无碍境即法界之理也。谓菩萨以平等智。证于法界之理。理事融通。无有障碍。故名智慧于境无碍。二神通作用无碍谓菩萨由内心证于法界之理。故能以种种神通。应现十方世界。随机化度。皆无障碍。故名神通作用无碍。
		</desc>
	</Doc>
	<Doc>
		<title>二种无量</title>
		<desc>一实无量谓涅盘佛性理。譬如虚空。实无限量。一切菩萨不能量度。故名实无量。二不知为无量谓如须弥山大海之水。唯诸佛菩萨能知斤雨滴数多少。诸天世人。智力浅劣。所不能知。故名不知为无量。</desc>
	</Doc>
	<Doc>
		<title>二种无漏因果</title>
		<desc>一无漏因谓二乘之人。由修戒定慧之因。能断三界生死之苦果。则戒定慧名无漏因。即道谛也。二无漏果谓二乘之人。既断三界生死逼迫之苦。证真空涅盘寂灭之乐。是真空涅盘。名无漏果。即灭谛也。</desc>
	</Doc>
	<Doc>
		<title>二种无心约教</title>
		<desc>
            约即要约。亦依约之义。谓如来之教。本离心缘言说之相。众生依教而修。舍离妄着之心。安住真实之理。则于圣道自然成就。故云。千经万论。莫不说离身心。破于执着。是也。一澄湛令无谓诸众生。若能摄念安禅。澄神静虑。能令定体湛然。不为妄尘所挠。是名澄湛令无。二当体是无谓诸众生。直了心源本寂。法亦无生。以一念起处。了不可得。是名当体是无。
		</desc>
	</Doc>
	<Doc>
		<title>二种无义语报</title>
		<desc>一人不信受人不信受者。谓因前世语言无义。即是虚妄。故感今生虽有言说。人亦不信受也。二不能明了不能明了者。谓因前世语言无义。皆因暗昧。故感今生有所言说。而亦不明了也。</desc>
	</Doc>
	<Doc>
		<title>二种无知</title>
		<desc>
            一染污无知染污无知者。即见思惑也。以无明为体。谓见思惑能染污真性。无所明了也。二不染污无知不染污无知者。即尘沙惑也。以劣慧为体。谓此惑是他人分上见思之惑。种数多故。如尘若沙。名为尘沙。既是他人之惑。不能染污我之真性。菩萨智慧广大。能令他人断见思惑。于菩萨分上即是断尘沙惑。二乘之人。智慧狭劣。不能令他断见思惑。是名不染污无知。
		</desc>
	</Doc>
	<Doc>
		<title>二种显示</title>
		<desc>
            显即显露。示即晓示。谓一切众生本性。具有因果理事等法。但相变体殊。情生智隔。不能显发。故谈华严大经。令其知心合体。智显情亡。故有二种显示也。一言显示谓佛以言说显示。令诸众生悉皆知有如来智慧德相。经云。破一微尘。出大经卷等。是名言显示。二使修行显示谓众生既知性具如来之法。令其修行。悟入显现。如法华经云。为令众生。开示悟入佛之知见等。是名使修行显示。
		</desc>
	</Doc>
	<Doc>
		<title>二种邪见</title>
		<desc>
            一破世间乐邪见谓人若言无罪福报。亦无如来等贤圣。因起此邪见。抢善为恶。当堕苦趣。失人天乐。是名破世间乐邪见。二破涅盘道邪见华言灭度。谓人贪着于我。分别有无。起善灭恶。因起善故。得世间之乐。因分别有无故。不得涅盘道。是名破涅盘道邪见。
		</desc>
	</Doc>
	<Doc>
		<title>二种邪见报</title>
		<desc>一生邪见家生邪见家者。谓因前世邪僻覆心。起诸妄见。故感今世不具正信之心。而生邪见之家也。二其心谄曲其心谄曲者。谓因前世邪见。心不正直。故感今生心常谄曲也。</desc>
	</Doc>
	<Doc>
		<title>二种心</title>
		<desc>
            一安隐心谓菩萨为诸众生造诸惑业。而受生死逼迫之苦。沉溺恶道。即为种种开示。除不善法。置之善处。令彼之心各获安隐也。二快乐心谓菩萨为诸众生。贫乏困苦。无所依怙。即起大慈之心。利济摄受。平等饶益。令彼之心各得快乐也。
		</desc>
	</Doc>
	<Doc>
		<title>二种心相</title>
		<desc>一心内相谓心体本相。如如不异。清净圆满。障无碍。微密难见。遍一切处。是名心内相。二心外相谓心随有所念。种种境界皆悉现前。是名心外相。</desc>
	</Doc>
	<Doc>
		<title>二种性</title>
		<desc>
            种即能生之种。性即数习之性。非理性之性也。一圣种性谓声闻观五阴苦空。厌恶生死。忻求涅盘。则成声闻种性。缘觉观五阴缘起。修远离行。则成缘觉种性。佛即觉了五阴等法。本来空寂。无生无灭。三惑俱遣。众德悉备。则成佛种性。经中不言菩萨种性者。菩萨所修之行。即成佛之种性。故不言也。二愚夫种性谓愚痴凡夫。于五阴诸法及世间事。种种妄想分别。非有为有。无常计常。随事执着
		</desc>
	</Doc>
	<Doc>
		<title>二种修行</title>
		<desc>一真实修行谓依佛所说。能知涅盘佛性等相而修诸行。是名真实修行。二不实修行。谓不知涅盘佛性等相而修诸行。是名不实修行。</desc>
	</Doc>
	<Doc>
		<title>二种熏</title>
		<desc>
            熏。资熏。击发之义也。盖言第八识。虽含藏一切善恶种子。若无染净二缘熏发。则不能成染净等事。如谷麦等种。虽有生芽之能。若不得水土资熏。芽亦不生。故名熏也。一熏习熏即熏发。习即数习。谓数习染净之缘。熏发心体而成染净等事。故名熏习。二资熏资犹助也。谓现对尘境所起之心。及诸惑相资熏发而成染净等事。故名资熏。
		</desc>
	</Doc>
	<Doc>
		<title>二种一乘</title>
		<desc>
            一乘者。谓华严一乘圆教也。于此一乘有同有别。故云二种一乘也。一同教一乘同者。即同于终顿二教也。然终教但诠一性一相。理事无碍。顿教但诠无二无三。言思斯绝。今此同教。具诠一性一相。理事无碍。无二无三。言思斯绝。同彼二教。俱显一乘。故名同教一乘也。二别教一乘别者。即别异小始终顿之四教也。然此别教。唯辨圆融具德。事事无碍。随举一法。即摄一切无尽法门。一一法门迥异余教。故名别教一乘也。
		</desc>
	</Doc>
	<Doc>
		<title>二种医</title>
		<desc>
            一小医谓但知病。知病因。知差病药。而不知一切病。不知一切病因。不知一切差病药。以譬声闻不能遍知药病。是名小医。二大医谓一切病。一切病因。一切差病之药。皆能遍知。乃至遍知众生病因。差病药等。以譬菩萨无病不知。无药不识。是名大医。
		</desc>
	</Doc>
	<Doc>
		<title>二种淫报</title>
		<desc>一妇不贞洁妇不贞洁者。谓因前世犯他妻妾。邪行秽污。故感今生妇不贞良端洁也。二得不顺意眷属得不顺意眷属者。谓因前世邪淫。夺人所宠。令不如意。故感今生眷属常不顺意也。</desc>
	</Doc>
	<Doc>
		<title>二种有</title>
		<desc>一实物有谓五蕴等法成身。即是实有之物。故名实物有。二施设有谓世间之人。各各随业受报。因假父母遗体。便即施设。而有男女之名。故名施设有。</desc>
	</Doc>
	<Doc>
		<title>二种有漏因果</title>
		<desc>一有漏因漏即落生死也。因者对果而言。谓众生由烦恼结业为因。而招三界生死苦果。是则烦恼结业。名有漏因。即集谛也。二有漏果果即果报之义。谓众生由有漏惑业为因。而感生死之果。名有漏果。即苦谛也。</desc>
	</Doc>
	<Doc>
		<title>二种语</title>
		<desc>一世语谓如来为诸声闻缘觉。说于世间有为之法。名为世语。二出世语谓如来为诸菩萨。说出世间无为之法。名为出世语。</desc>
	</Doc>
	<Doc>
		<title>二种愿</title>
		<desc>一可得愿谓修福可得人天中生。修戒定慧。可得阿罗汉乃至佛果。是名可得愿。二不可得愿谓人以已智力。而欲寿量虚空。尽其边际。终不可得。是名不可得愿。</desc>
	</Doc>
	<Doc>
		<title>二种众生</title>
		<desc>一习爱众生习即数习。爱即贪受。亦受乐也。谓诸众生。于世间一切声色香等五欲境界。多生贪爱。不能舍离。是名习爱众生。二习见众生见即分别有无等见也。谓诸众生于一切法。计有计无。及计断常等见。是名习见众生。
		</desc>
	</Doc>
	<Doc>
		<title>二种庄严</title>
		<desc>
            庄即端庄。严即严饰。谓智慧福德二种。皆能庄严法身也。一智慧庄严谓诸菩萨从初发心乃至究竟。无明净尽。佛性现前。所有智慧。能显法身。是名智慧庄严。二福德庄严谓诸菩萨修行六度。万行具足。所有福德。能显法身。是名福德庄严。
		</desc>
	</Doc>
	<Doc>
		<title>二种资粮</title>
		<desc>
            资即资助。粮即粮食。如人欲涉远道。必假粮食以为资助。盖譬菩萨修行。欲证佛果。必藉福智二法以为资助。故名资粮也。一福德资粮谓布施持戒等所作善因。乃至具足修习一切佛法。是名福德资粮。二智德资粮谓修习正观。心无杂乱。勤求妙智。无暂休息。乃至具足修习一切佛法。是名智德资粮。
		</desc>
	</Doc>
	<Doc>
		<title>二种自在</title>
		<desc>一观境自在菩萨以正智慧。照了真如之境及能通达一切诸法。圆融自在。是名观境自在。二作用自在谓菩萨既以正智照了真如之境。即能从体起用。现身说法。化诸众生而得自在。是名作用自在。</desc>
	</Doc>
	<Doc>
		<title>二转依</title>
		<desc>
            一转烦恼依菩提烦恼者。昏烦之法。恼乱心神。即一切众生无明妄惑也。华言道。即一切诸佛所悟所证之道也。然菩提烦恼。其性是一。但由迷悟。不分而分。众生迷故。即转菩提而为烦恼。诸佛悟故。即转烦恼而为菩提。若能了达烦恼即是菩提。念念修习。是名转烦恼依菩提也。二转生死依涅盘生死者。一切众生虚妄生灭也。华言灭度。即一切诸佛所悟所证之果也。然生死涅盘。性元是一。但由迷悟。不分而分。众生迷故。即转涅盘而为生死。诸佛悟故。
		</desc>
	</Doc>
	<Doc>
		<title>二宗</title>
		<desc>
            一龙树提婆宗龙树。即南天竺国大名德比丘也。作大庄严大智度等论。号法性宗。明一切众生皆有佛性。一阐提等皆当作佛。华言天。即龙树弟子。禀承其道。传流于世。是为龙树提婆宗。二无著天亲宗翻译名义引三藏传云。无著夜升睹史天宫。于慈氏菩萨所。受瑜伽师地等论。专弘一切法相。号法相宗。天亲乃无著之弟。相继其道。传流于世。是为无著天亲宗。
		</desc>
	</Doc>
	<Doc>
		<title>二宗释题</title>
		<desc>
            二宗释题者。谓天台贤首二宗。解释诸经题目。有通别能所之不同也。一天台通别释题陈隋间。天台智者大师。凡解一经题目。必以通别二义而判释之。如妙法莲华经上之四字是别。别在此经故。经之一字是通。通于一切诸经故。余经亦然。是为天台通别释题。二贤首能所释题唐朝贤首国师。凡解一经题目。必以能诠之文所诠之义而判释之。如大方广佛华严经上之六字。是所诠。经之一字。是能诠。余经亦然。是为贤首能所释题。
		</desc>
	</Doc>
	<Doc>
		<title>二足</title>
		<desc>一福足谓佛于因中。修行布施。持戒。忍辱。精进。禅定。五度之福。今于果上。成就应身。相好圆满。万德庄严。是为福足。二慧足谓佛于因中。由修般若妙慧。成就法身。圆极真常。满菩提果。众智庄严。是为慧足。
		</desc>
	</Doc>
	<Doc>
		<title>二罪</title>
		<desc>一性罪性罪者。即杀盗淫妄四种重戒。不待佛制。性自是恶。故犯之则有罪报也。二遮罪遮罪者。即酒戒也。谓佛制此酒戒。意为遮止无犯。守护余戒。便不故犯。如有犯者。则护遮制之罪也。</desc>
	</Doc>
	<Doc>
		<title>法华二妙</title>
		<desc>妙名不可思议。非诸菩萨心思口议故也。此之二妙。正论法华开权显实之意。妙名一唱。待绝俱时。故相待论判。则显法华。出前四时三教之上。绝待论开。复能开前。令皆圆妙也。一相待妙彼此互形曰相。以彼望此曰等。
		</desc>
	</Doc>
	<Doc>
		<title>法华六瑞</title>
		<desc>
            谓法华一经。妙理玄微。人难信受。故先以瑞相警变常情。常情既变。而牛渴仰。则闻法染心。妙道易阶。密有所表。故具明六瑞焉。一说法瑞谓佛将说法华。先说无量义经而为法华作序。从一法说无量义。会无量义归于一法。故无量义经为法华会多归一之序。经云。说大乘经。名无量义。是也。且说法乃佛之常仪。何得为瑞。盖佛说无量义经虽竟。时众不散。待于后闻。此事奇特。与常说异。故名说法瑞。二入定瑞谓佛将说法华。而欲会多归一。故先入此无量义处定。经云。入
		</desc>
	</Doc>
	<Doc>
		<title>法华七喻</title>
		<desc>
            一火宅喻火譬众生五浊等苦。宅譬三界。谓三界众生为五浊八苦之所煎逼而不得安隐。犹大宅被火所烧而不能安居。故以火宅为喻也。二穷子喻谓二乘之人。无大乘功德法财之所庄严。犹贫穷之子。缺乏衣食之资以活身命。故以穷子为喻也。三药草喻
		</desc>
	</Doc>
	<Doc>
		<title>法华三周</title>
		<desc>
            法华三周者。谓佛说法华经。因声闻之人。根有利钝。悟有前后。故有三周不同焉。周者周足之义也。一法说周法说周者。佛为上根之人。作三乘一乘说。开三乘之权。显一乘之实。即方便品中所谈是也。二譬喻周譬喻周。佛为中根之人。于上法说周中不悟。更作三车一车说。初许三车是施权。后等赐大车是显实。即譬喻品所谈是也。三宿世因缘周宿世因缘周者。佛为下根之人。于上法譬二周之中。不能解
		</desc>
	</Doc>
	<Doc>
		<title>法华五重玄义</title>
		<desc>
            天台智者大师。凡释诸经。皆立五重玄义。所谓一释名。二辩体。三明宗。四论用。五判教相。故此法华一经。亦有五种玄妙之义也。一法喻为名法即妙法。喻即莲华。妙法者。妙名不可思议。法即十界十如权实之法。良以妙法难解。假喻易彰。妙法则权实一体。莲华则华果同时。故以法喻为名也。(十界者。佛界。菩萨界。缘觉界。声闻界。天界。人界。阿修罗界。饿鬼界。畜生界。地狱界也。十如者。如是相。如是性。如是体。如是力。如是作。如是因。如是缘。如是果。如是
		</desc>
	</Doc>
	<Doc>
		<title>法没时七秽行</title>
		<desc>
            一百岁持戒为恶所破谓法将灭时。有人持戒。满百岁已。一弹指顷。遂为恶知识之所破坏。是为法没时之秽行也。二久行慈心为嗔所坏谓法将灭时。有人久行平等慈忍。未尝少息。一旦逆境现前。不能安忍。嗔恚倐起。坏灭善根。是为法没时之秽行也。三薄贱不随师教谓法将灭时。善行寡少。为此道者。悉皆轻薄污贱之徒。不修威仪进止。不顺师长教诲。耽习下流。无所闻见。是为法没时之秽行也。四互诤胜负谓法将灭时。正教不行。人我妄兴。是此者则非彼。是彼者则非此。六相毁
		</desc>
	</Doc>
	<Doc>
		<title>法三观</title>
		<desc>
            法界三观者。乃帝心尊者依华严经而立也。法界即所观之境。三观即能观之观。此三种观。虽自下升上。渐次深广。然修之者。但一道竖穷。展转圆妙。非初观外别有二三。良以举一即三。全三是一故也。一真空观谓非虚妄念虑曰真。非形碍色相曰空。故简情妄以显真性。使见色非实色。举体全是真空。令见空非断空。举体全是真性。如是则能廓情尘而空色无碍。泯智解而心境俱融。故名真空观。二理事无碍观谓性静明体曰理。形相分限曰事。故观广大之理。咸归一尘。即了一尘
		</desc>
	</Doc>
	<Doc>
		<title>法师十德</title>
		<desc>
            华严经十地品中。第九善慧地菩萨。修行一切功德行愿。作大法师。善能守护如来法藏。以无量善巧智慧辩才。能与大众而演说法。令诸众生。得大安乐。具兹十德。名为法师。一善知法义善知法义者。谓菩萨无碍之智。善知一切诸法句义差别也。二能广宣说能广宣说者。谓菩萨能以智慧。广为众生宣扬如来微妙之法也。三处众无畏处众无畏者。谓菩萨处大众会。善说法要。随他问难。悉能酬答。而无所畏也。四无断辩才无断辩才者。谓菩
		</desc>
	</Doc>
	<Doc>
		<title>法四依</title>
		<desc>
            法四依者。谓依凭正法。则能成就万行之因。满足菩提之果也。一依法不依人依法者。谓依实相等法。修诸波罗蜜行。则能具足清净功德。能至菩提也。不依人者。如涅盘经云。魔王尚能假化作佛。遍能不作其余之身。是故虽是凡夫。若所说所行。与实相等法相应。则可依信。虽现佛身相好。若所说所行。违于实相法者。则不应依也。二依了义经不依不了义经依了义经者。谓诸大乘经。皆明中道佛性。若依此而修。则万行成就。能
		</desc>
	</Doc>
	<Doc>
		<title>翻三染成三德</title>
		<desc>
            翻即翻转之义。三染者。谓苦惑业也。以其皆能染污本性。不得清净故也。三德者。谓法身般若解脱。皆具常乐我净之德。名为三德。一翻苦身成法身德谓于生灭无常之身。若能观察五蕴本空。不生不灭。即成法身。故名翻苦身成法身德。二翻烦恼成般若德华言智慧。谓于意根所起诸惑。若能观察惑体本空。自性
		</desc>
	</Doc>
	<Doc>
		<title>翻译四例</title>
		<desc>
            一翻字不翻音翻字不翻音者。谓如诸咒。字是此方之字。音是彼土之音。是也。二翻音不翻字翻音不翻字者谓如卍字之体。犹存梵书。是也。三音字俱翻音字俱翻者。谓诸经文音与字二者。皆就此方言字体翻之。是也。四音字俱不翻音字俱不翻者。谓西来梵夹音与字二者。未经此方翻译是也。
		</desc>
	</Doc>
	<Doc>
		<title>凡小八倒</title>
		<desc>
            凡即凡夫。小即小乘。倒即颠倒。谓凡夫着有。妄于无常法中计常。苦中计乐。无我计我。不净计净。及小乘之人。但着于空。常计无常。乐计非乐。我计无我。净计不净。故有凡小八倒之名焉。一非常计常非常计常者。谓世间一切有为之事。皆悉无常。虚幻不实。岂能长久。凡夫妄计是常。即成常颠倒。二非乐计乐非乐计乐者。谓世间五欲之乐。皆是招苦之因。凡夫不了。妄计为乐。即成乐颠倒。三非我计我非
		</desc>
	</Doc>
	<Doc>
		<title>犯戒五衰</title>
		<desc>
            一求财不遂求财不遂者。谓犯戒之人。既违佛制。梵行全亏。所求赀财。皆不遂意也。二设得衰耗设得衰耗者。谓犯戒之人。既缺净行。纵使苦求。所得赀财。福薄难消。悉皆衰耗也。三众不爱敬众不爱敬者。谓犯戒之人。威仪既缺。细行全无。众所憎嫌而不爱敬也。四恶名流布谓犯戒之人。恶友常从。善人皆离。既无戒德。恶声目着。远近流布也。五死入地狱谓犯戒之人。既无戒行。万善俱亏。临命终时。堕无间狱也。
		</desc>
	</Doc>
	<Doc>
		<title>方便二种相</title>
		<desc>
            一世间方便谓诸菩萨。或为自利。或为利他。示现种种善巧方便。此之方便。依有所得。有秘执着。是名世间方便。二出世间方便谓诸菩萨。但为利他。不为自利。示现种种善巧方便。此之方便。依无所得。无所执着。是名出世间方便。
		</desc>
	</Doc>
	<Doc>
		<title>方色喻五道</title>
		<desc>
            经云。譬如清净摩尼宝珠。映于五色。随方各现。以其体性莹净。绝无瑕类。以喻圆觉净性。在于五道随类各应。故以方色喻五道也。一白色喻天谓天因纯善白业所感。乃得为天。故以西方白色而喻之也。二黄色喻人谓人由持五戒功德所感。乃得为人。以人不在四趣之苦。不在诸天之乐。处得其中。故取中方黄色以喻之也。三黑色喻地狱谓地狱由上品十
		</desc>
	</Doc>
	<Doc>
		<title>佛二种十身</title>
		<desc>
            一融三世间为十身融即融会之义。隔别名世。间差名间。即来生国土智正觉之三世间也。言融三世间为十身者。众生身。业报身。即众生世间。国土身。即国土世间。声闻身。缘觉身。菩萨身。如来身。智身。法身。虚空身。即智正觉世间也。二佛目具十身佛自具十身者。一菩提身。二愿身。三化身。四力持身。五相好庄严身。六威势身。七意生身。八福德身。九法身。十智身也。
		</desc>
	</Doc>
	<Doc>
		<title>佛观五事降生</title>
		<desc>
            佛于兜率天宫。将欲降生。先观五事而后托胎也。一观诸众生熟与未熟谓如来将欲降生。先观众生根机熟与未熟。以此土众生根机成熟可度。故现降生也。二观时至未至谓如来将欲降生。先观众生可度之时至与未至。以度生时至。故现降生也。三观诸国土何国处中谓如来将欲降生。先观世界何国居中。以迦毗罗国。居大千世界之中。故于此国现降生也。四观诸种族何最盛谓如来将欲降生。先观种族贵盛。以刹帝利种族极贵最盛。故于
		</desc>
	</Doc>
	<Doc>
		<title>佛化身三</title>
		<desc>
            一大化身千丈大化身千丈者。谓如来为应十地已前等诸菩萨演说妙法。令其进修。向于佛果。故化现千丈之身也。二小化身丈六小化身丈六者。谓如来为应二乘凡夫之人。说于四谛等法。令其舍妄归真而得开悟。故化现丈六之身也。三随类不定随类不定者。谓如来誓愿弘深。慈悲普覆。随诸种类。有感即应。或现
		</desc>
	</Doc>
	<Doc>
		<title>佛具九恼</title>
		<desc>
            如来已离一切障碍。成就无量诸胜功德。岂有如是种种业报之宝。盖亦善巧方便。令诸众生知造善恶业因。必有苦乐果报。故说此九种恼事也。一六年苦行佛言。往昔波罗柰城边。有婆罗门子。名火鬘。复有瓦师之子。名护喜。二子少小心相敬念。护喜谓火鬘曰。共见迦叶如来。火鬘答曰。何用见此髡道人。如是至三。后日护喜复曰。可共暂见。答曰。何用见此髡头道人。何有佛道。于是护喜捉火鬘头曰。为汝共见如来。火鬘惊怖。心念此非小缘。必有好事耳。即曰。今
		</desc>
	</Doc>
	<Doc>
		<title>佛六十四种梵音</title>
		<desc>
            佛告寂慧菩萨言。如来非于唇齿舌喉及其面门出诸音声。当知如来音声。从虚空出。谓如来音声。流演润泽也。二柔软声谓如来音声。温柔和软也。三悦意声谓如来音声。欢悦一切众生意也。四可乐声谓如来音声巧妙。而可爱乐也。五清净声谓如来音声纯妙。远离诸垢染也。七明亮声谓如来音声。明显流亮也。八甘美声谓如来说音声。甘和美妙。能使听者得法喜之味也。九乐闻声谓如来说法音声。称机浅深。令众生乐闻而不舍也。十无劣声谓如来音声。希有殊胜。而不陋劣
		</desc>
	</Doc>
	<Doc>
		<title>佛三不能</title>
		<desc>
            一不能免定业不能免定业者。谓佛能空一切相。断一切众生之恶。而不能自免定业也。二不能度无缘不能度无缘者。谓佛能化导一切众生。而不能度无缘之人也。三不能尽生界不能尽生界者。谓佛能度世间一切众生。而不能令众生界尽也。
		</desc>
	</Doc>
	<Doc>
		<title>佛三密</title>
		<desc>
            密即秘密。谓如来身口意三业。或现通。或说法。或思惟。皆非诸菩萨等之所思议。故名三密。一身密谓如来处大会中。众见佛身或黄金色。或白银色。或杂宝色。或长丈六。或长一里十里。乃至现大神变。皆不可思议。故名身密。二语密语密即口密也。谓佛说法之时。或一里外闻佛音声。或十里或百千万里外闻佛音声。又一会中。或闻说布施。或闻说持戒等。各各随心所闻。皆不可思议。故名语密。三意密谓佛常处寂定。凡所思惟观察。皆不可思议。故名意密。
		</desc>
	</Doc>
	<Doc>
		<title>佛三事入城</title>
		<desc>
            一为女人入城谓一切女人女子。皆为父母及夫主所拘。不得辄自出入。思仰如来。无由得见。是故如来入城。令彼女人。皆得瞻敬。观佛三昧海经云。若能暂见如来相好光明。除六十劫生死之罪。获无量福。未来生处。必见弥勒。二为病人入城谓如来于病人所。常兴救济之心。令其离苦得乐。是故入城乞食之时。凡有病苦者。因得瞻视。令其病差。发菩提心。三欲令人见相好入城谓如来福慧庄严。具足三十二相。八十种好。微妙难思。人得瞻仰。则罪灭福生
		</desc>
	</Doc>
	<Doc>
		<title>佛三语</title>
		<desc>一随自意语谓佛随顺自意。说自所证一实等法。故名随自意语。二随他意语谓佛一向随顺他机之意。说于方便之法。导引众生。故名随他意语。三随自他意语谓佛为众生说法。半随自证之意。半随他机之意。名随自他意语。
		</desc>
	</Doc>
	<Doc>
		<title>佛十宿缘</title>
		<desc>
            谓佛在摩竭提国竹园中阿耨大泉。与大比丘众俱。时舍利弗问佛孙陀利等十事宿缘。佛答。皆从往劫造众恶因。无数行岁。受无量苦报。余残未尽。于成道后。复偿宿对。复告舍利弗。汝观如来众恶皆尽。万善普备。犹不免此宿缘者。盖欲示人凡造恶业。果报难逃。故说是宿缘也。一孙陀利谤佛缘佛言。往昔波罗柰城有博戏人。名净眼。时有淫
		</desc>
	</Doc>
	<Doc>
		<title>佛十无碍</title>
		<desc>
            谓卢舍那佛说华严经。现法界地尽身云。真应相融。一多无碍。虽常在此处。而不离他处。虽远在他方。而恒住此方。身虽不异。而亦非一。同时异处。而是一身。盖佛之体用与法界同。故混万化而即真。会精粗而一致。圆融无碍。随机教异耳。一用周无碍谓佛于刹尘等处。现法界身云。起无边业用。故经云。一一微尘中。能证一切法。如是无所碍。周行十方国。又云。佛演一妙音。周闻十方国。众音悉具
		</desc>
	</Doc>
	<Doc>
		<title>佛十一持</title>
		<desc>
            一佛持谓如来色相之身。住持世间。能令众生佛种不断。是名佛持。二法持谓如来法性之法。住持世间。能令众生法种不断。是名法持。三僧持谓如来应化。菩萨圣僧。住持世间。能令众生僧种不断。是名僧持。四业持谓如来见诸众生造作恶业。故现威猛势力。逼令修善。如无厌足王。假现恶业之行。化诸众生。是名业持。(无厌足王者。即华严经五十三参中。第十七善知识也。善财见王。现威猛势。将诸罪人。或断手足。或以汤
		</desc>
	</Doc>
	<Doc>
		<title>佛十种化不失时</title>
		<desc>
            一成等正觉化不失时谓如来出现世间。成佛道巳。随机应感。适彼时缘而起化导。是为成等正觉化不失时。二成熟有缘化不失时谓如来了知众生善根成熟。随时化度。咸令解脱。是为成熟有缘化不失时。三授菩萨记化不失时谓如来能知菩萨久修梵行。功业成就者。即与授菩提之记。是为授菩萨记化不失时。四示现神力化不失时谓如来随其众生所宜。示现威神之力。令生信乐而得开解。是为示现神力化不失时。五示现佛身化不失时谓如来随顺众生所宜而现相好之身
		</desc>
	</Doc>
	<Doc>
		<title>佛四德</title>
		<desc>
            四德者。如来所证常乐我净之德也。谓如来心体本空。应用无染。离凡夫二乘菩萨偏邪之颠倒。故称为德。一常德常者不迁不变之谓也。性体虚融。湛然常住。历三世而不迁。混万法而不变。故名常德。二乐德乐者安隐寂灭之谓也。离生死逼迫之苦。证涅盘寂灭之乐。故名乐德。三我德我者自地无碍之谓也。然有妄我真我。若外道凡夫。于五阴身强立主宰。执之为我。乃是妄我。若佛所具八自在称为
		</desc>
	</Doc>
	<Doc>
		<title>佛四种希有</title>
		<desc>
            一时希有时希有者。谓佛出世之时不常有也。一切众生。从旷劫来。无明覆蔽。流转生死。无有穷尽。今值佛出世。闻说正法。依教修行。得免生死之苦。实为希有也。二处希有处希有者。谓佛生于迦毗罗城。乃在三千世界之中。佛不于余处出现。而于此处降生。实为希有也。三德希有德希有者。谓佛具无量福慧。最胜第一。非诸菩萨等所可思议。实为希有也。四事希有事希有者。谓佛降兜率乃至入涅盘等事。天上
		</desc>
	</Doc>
	<Doc>
		<title>佛五姓</title>
		<desc>
            西域记云。姓所以系统百世。使不别也。佛祖统纪云。世人皆知如来为刹帝利之王种。而不知瞿昙释迦。前后立姓之由。瞿昙之义有四。或云纯淑。或云地最胜。此从本德而称也。或云甘蔗。或云日种。此就本缘而言也。释迦之义有三。据德立号。则曰能仁。依处称名。则曰舍夷真林。然释迦立姓之由。虽因甘蔗王之四子。而实出自瞿昙也。瞿昙释迦。称虽有异。姓即是一。或加日种甘蔗舍夷。列为五姓。则本末相分。源流一致。是知舍夷释迦二姓。出自甘蔗。甘蔗出自瞿昙。其实
		</desc>
	</Doc>
	<Doc>
		<title>佛行离地三意</title>
		<desc>
            一地有虫谓一切地上。皆有诸虫。或伏或走。佛以护生之心。恐伤其命。故行时足不至地。钞云。世尊履地。去地四指。是也。二地有生草谓一切地上。有草依之生长。佛欲全其生意。故行时足不至地也。三现神通力谓佛现神通之力。飞行自在。履空如地。故行时足不至地也。
		</desc>
	</Doc>
	<Doc>
		<title>佛有五事</title>
		<desc>
            一当转法轮当转法轮者。谓如来出世。既成道已。当转法轮。度脱有情。饶益一世。如转四谛法轮。先度五比丘等是也。二与父说法与父说法者。谓如来既成道已。惟念父恩最重。当与说法。令其享寿无穷。正法治化。及得远离尘垢。得法眼净。是故还于本国。与父说法。普曜经云。佛出家时。与父母誓。若得佛道。还度父母。今得佛道。必当还国。说法度脱。不违本誓也。(法眼
		</desc>
	</Doc>
	<Doc>
		<title>父六亲</title>
		<desc>
            谓佛令比后避于讥谦。不得于非亲之女及比丘尼洗浣故衣。若父母之亲。可使洗浣。故说父六亲及母六亲也。一伯伯者。即父之伯。于己为伯祖也。二叔叔者。即父之叔。于己为叔祖也。三兄兄者。即父之兄。于己为伯也。四弟弟者。即父之弟。于己为叔也。五儿儿者。即父之子。于己为兄弟也。六孙孙者。即父之孙。乃兄弟之子。于己为侄男也。
		</desc>
	</Doc>
	<Doc>
		<title>共不共四变</title>
		<desc>
            问云。本识变现根身器世间等。为是自变。为是共变。答有四种不同也。一不共中不共变谓如眼等五根。唯自己第八哀中最初一念。托父母遗体时变现。名不共。出胎之后。唯自己受用。复名不共。如眼识惟依眼根而发。乃至身识唯依身根而发。不相混杂。是根。初唯自己第八识变现。名不共变。生已后。他人亦有受用之义。复名为共。是为不共中共变。(浮尘根者。谓眼耳等诸根。皆由色香味触四尘所成。故名浮尘。楞严经云。眼如蒲萄朵等是也。他人受用者。谓
		</desc>
	</Doc>
	<Doc>
		<title>观身五种净</title>
		<desc>
            一种子不净种子不净有二。一者内种。谓观此身。从昔烦恼业生。二者外种。谓揽父母遗体而成此身。以是观之。此身内外因种。实为不净。大智度论云。是身种不净。非余妙宝物。不从白净生。但从秽中出。是也。二住处不净住处不净者。谓观此身。十月在于母胎生藏之上熟藏之上臭秽中住。实为不净。大智度论云。是身如臭秽。不从华间生。不因瞻卜有。又不出宝山。是也。三自体不净自体不净者。谓观此身。以四大不净所成。犹如世间饮食。不可久停。
		</desc>
	</Doc>
	<Doc>
		<title>观心释华严经题七字</title>
		<desc>
            一大是心体大即常也。遍也。体即心体也。谓此心体。含容法界。称性周遍。平等广博。不变不迁。无外无际。故云大是心体。二方是心相方即方法。相即轨持也。谓无边法相。恒沙性德。皆由此心轨持含摄。故云方是心相。三广是心用广即包博。用即业用也。谓此心业用。广博无际。而能出生万法。应用我尽。故云广是心用。四佛是心果佛即觉也。果即菩提之果也。谓能离诸烦恼。觉了万法。具一切智。而得无上菩提。乃是证此心之果。非从外得。故云佛是心果。(华
		</desc>
	</Doc>
	<Doc>
		<title>光宅四乘</title>
		<desc>
            光宅者。梁光宅寺云法师也。立四乘教。谓临门三车为三乘。即权教也。四衢所授大白牛车。为第四乘。即实教也。一羊车谓声闻之人。以空观。观于生灭四谛。破见思烦恼。证真谛理。得离三界生死。如乘羊车出于火宅。故法华经云。为求羊车。出于火宅。是也。二鹿车谓缘觉之人。以空观。观十二因缘生灭。破见思烦恼。觉了真谛之理。得离三界生死。
		</desc>
	</Doc>
	<Doc>
		<title>广六度行</title>
		<desc>
            一广施旷大曰广。舍财曰施。谓行施者。既怀广大之心。应当知身非常。四大不净。会归败坏。知身既不我有。财物亦是虚幻。乃至世间万物。皆悉无常。由是观身非身。观物非物。纵心恣施。了无挂碍。复能广弘法施。开化愚蒙。故曰广施。二广戒戒。律也。戒品虽多。不出身口意之三业。谓或见众宝珍琦。凡诸可意之物。身虽贫乏。不妄贪取。或见细妙之色。内观朽烂。生厌离心。乃不杀不盗不淫等。皆身戒也。或以恶
		</desc>
	</Doc>
	<Doc>
		<title>龟藏六</title>
		<desc>
            佛在世时。有一道人。在河边树下学道。十二年中想念不除。六根贪染。曾无宁息。不能入道。佛知其可度。化作沙门。至彼寄宿。须臾月明。有龟从河中出。来至树下。复有水狗。饥行求食。便欲啖龟。龟乃缩其头尾及与四足藏于甲中。遂不能啖。于是道人问沙门曰。此龟有护命之铠。水狗不能加害。沙门答云。吾念世人。不如此龟。不知无常。放恣六情。外魔得便。即说颂曰。藏六如龟。防意如城。慧与魔战。胜则无患。(六根者。眼根。耳根。鼻根。舌根。身根。意根也。
		</desc>
	</Doc>
	<Doc>
		<title>鬼二生</title>
		<desc>一鬼胎生论云。女饿鬼白目连云。我夜生五子。书时亦生五子。生巳皆食尽。如此我无饱。此鬼即是胎生也。二鬼化生谓不从胎卵等生。但无而忽有。变现不测。此鬼即为化生也。</desc>
	</Doc>
	<Doc>
		<title>鬼分九类</title>
		<desc>
            胆部洲南边直下，深过五百踰缮那。有琰魔王都。纵广之量亦尔。其处有三种鬼。一者无财。二者少财。三者多财。无财复有三种。一者炬口。二者针口。三者臭口。少财亦有三种。一者针毛。二者自毛。三者瘿鬼。多财亦有三种。一者希祀。二者希弃。三者林势。合之而有九类也。一炬口鬼谓此鬼口中常吐猛焰。炽然不息。身如被燎多罗树形。盖其因中极悭。故招如是苦果也。
		</desc>
	</Doc>
	<Doc>
		<title>国王五种可爱乐法</title>
		<desc>
            一恩养苍生可爱乐法谓国王能布德施仁。利济群生。使各遂其性。咸归治化。是以普天之下。咸被恩泽。无不爱乐也。二英勇具足可爱乐法谓国王英武神授。智勇天锡。德覆万邦。威加四海。未降伏者能降伏之。已降伏者能摄护之。是以普天之下。畏威怀德。无不爱乐也。三善权方便可爱乐法谓国王智谋机变。神用莫测。于柔顺服从者。方便而保爱之。强戾梗化者。则方便而制伏之。是以普天之下。畏威怀德。无不爱乐也。四正受境界可
		</desc>
	</Doc>
	<Doc>
		<title>海导师喻菩萨十种善法</title>
		<desc>
            大海浩瀚无边。须凭人导引。乃能顺济。然诸商众自非一心敬信其言。随所指示。则何以获安隐而致利益哉。菩萨于生死大海。作大导师。作大导师。令诸有情皆得远离险难恶趣。证入真空涅盘。故以海导师为喻。一得他信许菩萨于一切善法。悉能了悟。精进勤修。为诸佛缘觉声闻及诸弟子信顺许可。如海导师。乃得国王宰辅及一切人民悉皆信许。二为他所敬菩萨以道行具足。乃得一切声闻缘觉及诸天人龙鬼夜叉乾闼婆等恭敬供养。如海导师。得国
		</desc>
	</Doc>
	<Doc>
		<title>海底四宝</title>
		<desc>
            经云。譬如大海。有四炽然光明大宝。布在其底。性极猛热。常能饮缩百川所注无量大水。是故大海无有增减。以譬如来大智慧海。亦有四种大智慧宝。具足无量威德光明。能令众生竭爱欲流。破愚痴暗。故以此四宝喻之。一日藏光明大宝日藏光明大宝者。譬如来有灭一切散善波浪大智慧宝。由此光明触彼菩萨。令舍一切散善波浪。持心一境。住于三昧也。二离润光明大宝离润光明大宝者。譬如来有除一切法爱大智慧宝。由此光明触彼菩萨。令舍离三昧味着。
		</desc>
	</Doc>
	<Doc>
		<title>海印三昧有十义</title>
		<desc>
            海印是喻。华言正定。从喻立称。故名海印三昧。谓大海澄渟。湛然不动。万象皆现。如印印物。如来智海。清净湛然。一切众生心念根欲。悉在如来三昧智中。犹海现像也。一无心能现谓如来三昧。法性平等。离诸名相。不加功用。而以显现一切诸相。是名无心能现。二现无所现谓如来三昧。随众生心。现种种相。如光如影。了不可得。是名现无所现。三能现所现非一谓如来三昧能。现之智与所现之境。一念圆融。十方普应。是名能现所现非一。四能现所现非异谓如来三
		</desc>
	</Doc>
	<Doc>
		<title>合九十五种外道为十一宗</title>
		<desc>
            宗即派也。谓外道教文。传习西域。不出十一宗。而九十五种外道。无不尽摄也。一数论师计冥谛生从数起论。名为数论。又论能生数。名为数论。其造数论及学数论者。皆名数论师。计冥谛生者。百论云。从冥生觉。乃至神我。共成二十五谛。以前二十四谛。从神我而生。依神我为主。谓神我常觉明了。常住不坏。摄受诸法。是故执神我是常是一。是万物因。昃涅盘因也。(二十五谛者。冥初自性谛。即冥谛也。智大谛。即觉也。我心谛。五唯谛。色声香味触也。五大谛
		</desc>
	</Doc>
	<Doc>
		<title>虹霓四缘</title>
		<desc>
            经中因明菩萨。善根业行因缘。而有胜妙果报不同。故立多种譬喻。此霓为一也。谓诸菩萨因于善根业行。而有香华种种技乐音声。于虚空中自然而作。以为供养。然彼业行因缘。虽不至于技乐音声之中。而亦因彼善业。而有种种胜妙供养果报也。譬如虚空杂色虹起。而因地水火风四大因缘而生。然四大虽不至于虹霓之中。亦因四大而有种种色相显现。故说虹霓四缘也。一地大生黄谓虹霓体具众色。其中黄色。乃假地大而能映现。盖土之色性本黄。虹必依地而起。故云地大生黄也。二
		</desc>
	</Doc>
	<Doc>
		<title>华严经题七字义</title>
		<desc>
            一大大即常体得名。常遍为义。谓旷兼无际。体不变易。竖穷三际。横亘十方也。二方方即就法得名。轨持为义。谓双持体相。十界常规。能令一切众生师轨而生解也。三广广即从用得名。包博为义。谓称性而周。用无有尽。包容法界。普遍十方也。四佛佛即就人得名。觉照为义。谓觉斯玄妙。开解一
		</desc>
	</Doc>
	<Doc>
		<title>华严九会说</title>
		<desc>
            华严者。谓如来以万行因华。庄严法身果德也。九会说者。如来与菩萨四众天龙八部。于菩提场等处。九番聚会。而广说此法也。第一会此会菩提场。普贤菩萨说如来依报因果法门。自第一卷至十一卷。共六品经。(依报者。即所依之国土也。六
		</desc>
	</Doc>
	<Doc>
		<title>华严七处说</title>
		<desc>
            华严者。因行如华庄严果德也。七处进。佛说华严经之处也。所谓人间三处。即菩提场。普光明殿。逝多林。天上四处。即忉利天。夜摩天。兜率天。他化天也。第一处菩提场华言道。谓佛在摩竭提国阿兰若菩提场中始成正觉。于此处说如来依正果报法门。共六品经。一世主妙严品。二如来现相品。三普贤三昧品。四世界成就品。五华藏世界品。六毗卢遮那品也。第二
		</desc>
	</Doc>
	<Doc>
		<title>华严三圣</title>
		<desc>
            一毗卢遮那佛华言遍一切处。谓烦恼体净。众德悉备。身土相称。遍一切处。能为色相所作依止。具无边际真实功德。是一切法平等实性。即此自性。亦名法身。佛。华言觉。谓理性之体。本来觉了也。二普贤菩萨普贤者。谓其居伏道之顶。体性周遍曰普。断道之后。邻于极圣曰贤。菩萨者。华言觉有情。谓觉悟一切有情众生也。(伏道者。伏即潜伏之义。谓普贤能伏初起微细无明。居等觉位。在众菩萨之首。故云伏道之顶。断道
		</desc>
	</Doc>
	<Doc>
		<title>华严十类经</title>
		<desc>
            谓毗卢遮那如来。以本愿力。现法界无尽身云。遍一切处。常转无上法轮。令诸众生入华藏海。无有穷尽。故知此经。难可限量。然自狭至宽。略明十类。故现相品云。毗卢遮那佛。愿力周法界。一切国土中。恒转无上轮。是也。一略本经谓此经一部三十九品八十九品八十卷文。现传世间。乃是下本十万偈中之四万五千偈。未得具足。故名略本经。二下本经谓此经盖文殊与阿难结集已。龙神收入龙宫。后因龙树菩萨入龙宫。见此大不思议经。具有上
		</desc>
	</Doc>
	<Doc>
		<title>华严四分</title>
		<desc>
            一信分谓第一会菩提声中说世主妙严品至毗卢遮那品。名举果劝乐生信分。盖举扬如来依正二报难思之果。劝励当机。闻而乐欲。生其净信。故名信分。二解分谓第二会普光明殿说十信法。第三会忉利天宫说十住法。第四会夜摩天宫说十行法。第五会兜率陀天宫说十回法。第六会他化自在天宫说十地法。第七重普光明殿说十定等法。名修因契果生解分。盖进修六位之圆因。契证十身之妙果
		</desc>
	</Doc>
	<Doc>
		<title>华严为诸教本有二</title>
		<desc>
            华严。即大方广佛华严经也。如来出现于世。初说此经而后演说渐顿诸法者。盖大小渐次诸教。皆从此华严性海流出。故此经能统摄该括。以为诸教之本也。一为开渐之本开谓开设。渐即渐次。即三乘之教也。佛初说华严根本一乘圆教。诸大菩萨信解证入如来智慧。时有三乘权浅之机。难预法会。如聋若盲。不信不解。不顺不入。故卢舍那佛。脱珍御服。着弊垢衣。乃开三乘渐次随宜之教。令彼声闻缘觉及权教菩萨。开解成熟。故华严为开渐之本也。(三乘者。声闻乘。缘觉乘。菩
		</desc>
	</Doc>
	<Doc>
		<title>华严五为</title>
		<desc>
            一正为华严出现品云。此经不为余众生说。唯为不思议乘菩萨说。又云非余境界之所能知。普贤行人方能得入。是名正为。二兼为谓此经兼为未悟入众生。闻者而能信向成种。经云。如人食少金刚。终竟不消。故地狱众生。十地顿超。而大海劫火。不能为障。是名兼为。三引为谓权教菩萨。不受圆融之法。于十地中寄位显胜。借其三乘行
		</desc>
	</Doc>
	<Doc>
		<title>华严五周因果</title>
		<desc>
            一所信因果谓华严第一会菩提场。说如来依正果报法门。自第一卷至第十一卷。共六品。前五品显舍那依正果德。后一品明佛本因。令人信乐。故名所信因果也。二差别因果谓第二会普光明殿。至第七会重会普光明殿。说十信十住十行十回向十地等觉差别因果之法门。自十二卷至四十八卷。共二十九品。前二十六品辩因。后三品明果。亦
		</desc>
	</Doc>
	<Doc>
		<title>华严宗七祖</title>
		<desc>
            一马鸣尊者马鸣乃西土十一祖也。东天竺国人。说法时。能感群马得解悲鸣。故曰马鸣。依百本大乘经造起信论。是为初祖。二龙树尊者龙树乃西土十三祖也。南天竺国梵志之裔。始生之日。在于树下。因入龙宫而得成道。故号龙树。申明起信论义。是为二祖。三帝心法师帝心。号也。姓杜。讳法顺。世间聋哑者遇之。必能闻能语。唐太宗诏谓之曰朕苦劳热师之神力。何以蠲除。师曰。圣德御宇。微恙何忧。但颁大赦。圣躬自安。上从之。疾遂瘳。因锡号曰
		</desc>
	</Doc>
	<Doc>
		<title>化法四教</title>
		<desc>
            化法者。佛化众生之方法也。一藏教藏即含藏之义。谓经律论。各含一切文理。故名藏教。二通教谓通前藏教。通后别圆。故名通教。三别教别即隔别不同之义。谓别前藏通。别后圆教。故名别教。(别前藏通者。谓此教独被菩萨。不涉二乘所修也。别后圆教者。谓此教所
		</desc>
	</Doc>
	<Doc>
		<title>化仪四教</title>
		<desc>
            化仪者。如来出世一代化物之仪式也。一顿教谓不谈小乘。直说大法。故名顿教。即华严经也。二渐教渐即渐次。有渐初渐中渐末之不同。谓如来初于鹿苑。破斥邪法。建立正教。专为二乘。此名渐初。即阿含经也。次于方等会上。弹斥二乘小机。令其归向大法。此名渐中。即净名等经也。后于般若会上。广谈空慧之法。淘汰二乘执小之情。会一切法皆归大乘。此名渐末。即般若经也。如是处浅至深。次第而进。故名渐教。三秘密教谓如来不思议智
		</desc>
	</Doc>
	<Doc>
		<title>化应身四句</title>
		<desc>
            一化身非应谓佛随类变现龙鬼等形。不为佛身。是名化身非应。二应身非化谓地前菩萨所见佛身。即是随机应现。非五趣摄。是名应身非化。三亦应亦化谓诸声闻所见佛身。见诸相好皆因修成。名之为应。无而忽有。名之为化。是名亦应亦化。四非应非化谓佛法报二身。非属应化。是名非应非化。
		</desc>
	</Doc>
	<Doc>
		<title>怀胎死四</title>
		<desc>
            谓调达比丘。染着世利。于阿难所。求学神通。能于虚空。作十八变。涌没自由。时阿阇世王太子。见其神变。日给五百釜食。随时供养。于是世尊告诸比丘。汝等勿学调达。贪着供养。自陷于罪。亦陷他人。遂说偈喻云。芭蕉以实死。竹芦实亦然。駏驉坐姙死。士以贪自丧。一芭蕉生实谓芭蕉本是危脆之物。若更开华生实。不久即枯死。以喻人身无常。亦不坚实。若更要求名誉。贪着
		</desc>
	</Doc>
	<Doc>
		<title>慧观五教</title>
		<desc>
            上元道场寺僧慧观。以如来所说一代圣教。约施化次么。而立此五种之教。是为慧观五教也。一有相教谓如来于十二年前广制众戒。皆是因果实有之法。小乘于此得道。是名有相教。二无相教谓如来说四阿含经后。即说般若空慧法门。空诸有相。小乘解空得道。是名无相教。三抑扬教谓如来说净名思益等经。抑挫小果声闻。褒扬大乘菩萨。是名抑扬教。四同归教谓如来说般若之后。涅盘之前。说法华经。以会三
		</desc>
	</Doc>
	<Doc>
		<title>火喻菩萨十种善法</title>
		<desc>
            煆炼陶镕。必假其力。起灭变化。莫测其由。至若尽群有而归一空。破诸暗而昭万象。是皆火之德也。菩萨修行。以智慧火。了妄即真。煆凡成圣。破有着而归空。照昏迷而为朗。故以火喻焉。一烧烦恼薪智慧如火。烦恼如薪。菩萨以智慧观察。灭除念嗔痴等烦恼。净尽无余。譬如大火。能烧大地草木诸类。净尽无余也。二成熟佛法菩萨修行。以智慧观察。成熟一切佛法。既已成熟。历劫不坏。譬如火性之热。能使依地所生一切种子及诸药等。悉能成熟也。(劫。梵语具云
		</desc>
	</Doc>
	<Doc>
		<title>迹本二门</title>
		<desc>
            门即能通之义。谓由此门皆能通至实相也。然此二门。惟法华一经明之。盖非本无以垂迹。非迹无以显本。本迹虽殊。皆不思议。故称为妙。诸经但论释迦近得成佛之迹。而不言久远已成之本。则显法华已今当说。最为第一。故得为经中王也。一迹门法华经中前十四品名为迹门。迹犹足迹。譬如人之所居。则有行往之迹也。盖论释迦最初成道已来。及中间
		</desc>
	</Doc>
	<Doc>
		<title>岌法师三教</title>
		<desc>
            岌。武丘人也。谓其以此三教。判如来一代所说之法也。一有相教谓佛设教。于十二年说阿含经已前。见有得道。是名有相教。二无相教谓佛设教。于十二年说阿含经已后。齐至法华。见空得道。是名无相教。三常住教谓佛设教。最后有无双照。说一切众生。皆有佛性。一切阐提。皆得作佛。是名常住教。
		</desc>
	</Doc>
	<Doc>
		<title>寄位五相</title>
		<desc>
            一寄位修行相谓善财初见文殊。寄十信之位。智明生信。发菩提心。依此而起净行。参诸善友。修远离法。见诸法空。顿圆自性。发足南行。顺智光明。是名寄位修行相。二会缘入实相缘即一切事法也。实即一真之理也。谓善财见摩耶。至弥勒善知识。寄等觉之位。现大愿身。等于虚空。一切众生三世诸佛。而各住自法。安住不动。不余本量。会
		</desc>
	</Doc>
	<Doc>
		<title>见思二惑</title>
		<desc>
            惑。迷惑也。谓诸众生于一切法。不了自性本空。妄生执着。惑于正道。流转生死。故名惑也。又名二缚。由此惑业缠缚。住着三界。不能脱离也。又名二结。结即缚之义也。一见惑分别曰见。谓意根对法尘。非理筹度。起诸邪见。如外道计断计常乃至有无等见。是名见惑。二思惑贪爱曰思。谓眼耳鼻舌五根。对于色声香味触五尘。贪爱染着。迷而不觉。是名思惑。
		</desc>
	</Doc>
	<Doc>
		<title>讲经四益</title>
		<desc>
            经云。虚空藏菩萨梵释天等。白佛言。若诸国土有能讲说此金光明微妙经典。于其国土获四利益。一国土吉祥益谓若有国土讲说此经者。国王军众。势力强盛。无诸怨敌。疾疫消除。寿命修长。吉祥安乐。正法兴隆也。二辅臣和乐益谓若有国土讲说此经。则辅相大臣。和悦无诤。王所敬爱。安隐丰乐。随心所愿。皆得满足也。三国人富寿益谓若有国土讲说此经。则沙门弟子及国邑人民。修行法。多所利益。寿命延长。富逸安乐。于诸福田悉得修立也。四法师
		</desc>
	</Doc>
	<Doc>
		<title>教被十机</title>
		<desc>
            教者谓华严一乘圆顿之法也。盖毗卢遮那如来演说此经。化被群机。通有十类。故云教被十机也。一被无信机谓邪见众生。无有善根。不能信受。或时闻已。反生诽谤。堕诸恶道。虽堕恶道。由闻名故。熏成其种。是名被无信机。二被达真机谓人违圆教真法。而依傍此经。经求名利。不净说法。集邪善因。虽违真教。佛作饶益。曾无厌舍。是名被违真机。三被乖实机谓人执着文言。即乖违实理。而圆妙义门。不入其心。虽乖实理。由熏闻成种。是名
		</desc>
	</Doc>
	<Doc>
		<title>教起十因</title>
		<desc>
            谓如来出现。说华严经。必有因缘。故出现品云。非以一缘。非以一事。如来出现。以无量因缘而得成就。令斯教兴。故以因缘二字。各开十义。以显无尽。先彰十因。后显十缘。故云教起因缘也。一法应尔法应尔者。理本当然也。谓如来出现。法应说此华严经故。所以诸佛皆于无尽世界。常转无尽法轮。令诸众生返本还源。佛佛道同。法皆如此也。二酬宿因酬宿因者。谓如来说法。为酬宿世愿因也。盖如来于因中精修道行。愿度众生。今既成佛。当酬宿愿。是以悲智双运。行愿齐
		</desc>
	</Doc>
	<Doc>
		<title>教起十缘</title>
		<desc>
            一依时时即说经时分也。谓如来心冥至道。则混一古今。一念与多劫圆融。本无时分可限。今以无时之时。略显十时。恒演此经。经云。诸佛得菩提。实不计于日。是也。二依处处即说经处所也。谓诸佛菩萨于十方尽虚空遍法界微尘刹海。乃至容一一毛端之处。皆有七处九会。顿演此经。犹如帝网。重重无尽。故
		</desc>
	</Doc>
	<Doc>
		<title>结集三人</title>
		<desc>
            一阿难华言庆喜。斛饭王之子。佛成道日生。生时举国欣庆。故云庆喜。随佛出家。得阿罗汉果。多闻第一。能持法藏。如来灭后。与文殊师利。集诸大众。于铁围山等处。结集修多罗藏。二优波离华言化生。或翻上首。以其持律第一。为众纪纲故也。如来灭后。与五百圣人。于毕遍罗窟内。结集毗奈耶藏。三迦叶华言饮光。谓其身光迷涌。能映
		</desc>
	</Doc>
	<Doc>
		<title>结胎五位</title>
		<desc>
            一揭逻蓝华言杂秽。谓人于胎位中初七日内受质之相。状如凝酥。是名揭逻蓝。二頞部昙华言疱。谓人于胎位中二七日内形成之相。状如疮疱。是名頞部昙。三闭尸华言凝结。谓人于胎位中三七日内形成之相。状如厚肉。是名闭尸。四健南华言凝厚。谓人于胎位中四七日内殂成之相。状渐坚硬。是名健南。五疱罗赊佉华言形位。谓人于胎位中五七日之后。四支诸根。形分具足。是名疱罗赊佉。(四支者。二手二足也。诸
		</desc>
	</Doc>
	<Doc>
		<title>解脱有五义</title>
		<desc>
            一生死不能缚生死即五阴起灭轮转之相也。众生为生死所缚。菩萨不为生死所缚。故云生死不能缚。二境相不能缚境相即一切境界之相也。菩萨离凡。虽见一切境界而不生着。故云境相不能缚。三现惑不能缚现惑即前分别之见也。菩萨于所见之境不着。而能见之心亦无。故云现惑不能缚。四有不能缚有即一切有为之法。皆所见之相见也。菩萨离凡。所见皆空。而无所着。故云有不能缚。五惑不能缚惑即无明烦恼也。菩萨了妄即真。无明即是菩提。无著无不着。故云惑不能缚
		</desc>
	</Doc>
	<Doc>
		<title>金刚二义</title>
		<desc>
            金刚者。金中最刚。故云金刚。而小品般若以金刚立题者。具有坚利二义焉。一坚义坚义者。谓金刚之坚。万物不能碎坏。以喻般若之体。真常清净。不变不迁。烦恼不能乱。邪魔不能动。此即实相般若也。二利义利义者。谓金刚之利。能碎坏万物。以喻般若之用。能断惑着。照五蕴空。度诸苦厄。此即观照般若也。
		</desc>
	</Doc>
	<Doc>
		<title>金刚九喻</title>
		<desc>
            金刚九喻者。乃是金刚般若经中九种譬喻也。此经有三译。一姚秦鸠摩罗什法师译。二魏菩提流支法师译。三陈真谛法师译。此九种譬喻。乃是魏时所译之文。所谓一切有为法。如星瞖灯幻。露泡梦电云。应作如是观。是也。一星喻谓星宿夜则明朗。日光一照。众星皆隐。以譬众生昏迷。执着诸见。自为明了。若以正智之心照之。则众见皆灭也。论云。譬如星宿。为日所映而不现。故智日心法。亦复如
		</desc>
	</Doc>
	<Doc>
		<title>经含四义</title>
		<desc>
            一法义法即可轨可则之义。谓如来所说之一经。十界同导。无不轨则故也。二常义常即不迁不变之义。谓如来所说之经。三世而不改易故也。三贯义谓如来所说之经。贯穿妙义理故也。四摄义谓如来所说之经。摄持所化一切众生故也。
		</desc>
	</Doc>
	<Doc>
		<title>经五义</title>
		<desc>
            一涌泉义涌泉义者。谓如来正教。义无穷尽。犹如涌泉。注而无竭也。二出生义出生义者。谓如来正教。义理深长。展转出生而无尽也。三显示义显示义者。谓如来正教。显示事理。无有隐覆。而能开悟群迷也。四绳墨义绳墨义者。谓如来正教。如彼绳墨。楷定正邪。令诸众生归于正道也。五结鬘义谓结鬘因线。线能贯华结以成鬘者。取贯摄之义。以喻如来正教。贯穿诸法。摄化众生也。
		</desc>
	</Doc>
	<Doc>
		<title>精进二种相</title>
		<desc>
            一世间精进谓诸菩萨精进勇猛。勤修布施持戒等诸福业。如是精进。依诸果报。依诸福业。有漏有取。是名世间精进。二出世间精进谓诸菩萨勇猛精进。于诸众生其心平等。除灭一切烦恼业苦。如是精进。无漏无取。无所依止。是名出世间精进。
		</desc>
	</Doc>
	<Doc>
		<title>精进十种利益</title>
		<desc>
            谓修菩萨行者。于诸梵行。念念进修。精勤无怠。故有十种利益也。一他不折伏谓菩萨慧解精勤。行业成就。则不为一切邪论妄计之所折伏也。二得佛所摄谓菩萨于诸梵行精进无怠。则为诸佛之所摄受而不舍也。三为非人护非人即鬼神之类。谓菩萨于诸梵行精进无怠。于一切时处。鬼神之类。悉加卫护也。四闻法不忘谓菩萨于诸梵行精进无怠。则于闻之法。常能忆持而不忘失也。五未闻能闻谓菩萨于诸梵行勇猛精进。乐法之心无有厌足。则昔所未闻。今皆得闻也
		</desc>
	</Doc>
	<Doc>
		<title>净秽四句</title>
		<desc>
            净秽者。谓佛说华严经。或在清净之土。或在秽恶之土也。一唯染染即秽染。谓佛于娑婆世界摩竭提国等处而说是经。隐覆净相。故名唯染。二唯净净即清净。谓佛于华藏世界而说是经。其地金刚。无有染相。故名唯净。三染净俱谓佛随于一处而说是经。随其机器大小。所见有异。或见是染。或见是净。故名染净俱。四非染净谓佛随于一处而说是经。大乘之机。不见染净之相。同一法界。故名非染净。
		</desc>
	</Doc>
	<Doc>
		<title>九病</title>
		<desc>
            经云。人寿增至四万岁时。其人作是念言。我等由修善故。寿命延长。今可更增少善。即孝养父母。敬事师长。延于寿命。至八万岁。当此之时。人已有此九种之病也。一寒病谓人必寒温得宜。则身体安乐。若为寒冻所逼。则成一切病也。二热病谓人必温凉得宜。则身体和畅。若为热毒所中。则成一切病也。三饥病谓人必假饮食以资其身。则诸根强健。若不得食。则虚弱而成一切病也。四渴病谓人必假浆水以养其体。若不得浆水之饮。则肠胃枯焦而成一切病也。五大便病谓人必假饮
		</desc>
	</Doc>
	<Doc>
		<title>九次第定</title>
		<desc>
            九者。自初禅至灭受想定。凡九种也。次第者。谓人若入禅时。智慧深利。能从一禅又入一禅。如是次第而入。心心相续。不生异念。无间无杂。定者。摄心不乱也。初禅次第定谓人修禅定。离欲界恶不善法。有觉有观。离生喜乐。定观均齐。其心次第而入。无有杂念间隔也。二禅
		</desc>
	</Doc>
	<Doc>
		<title>九结</title>
		<desc>
            结即系缚之义。谓一切众生。因此妄惑。造作诸业。而为众苦系缚。流转三界。不能出离。故云结也。一爱结谓诸众生为贪爱故。广行不善。由此遂招未来生死之苦。流转三界。不能出离。是名爱结。二恚结谓诸众生为嗔恚故。广行不善。由此遂招未来生死之苦。流转三界。不能出离。是名恚结。三慢结谓诸众生为慢。过慢。慢过慢。我慢。增上慢。下劣慢邪慢故。广行不善。由此遂招未来生死之苦
		</desc>
	</Doc>
	<Doc>
		<title>九净肉</title>
		<desc>
            九净肉者。律中但开不见不闻不疑三种。楞严要解。加自死鸟残为五种。而此经复加不为己等。是为九净肉也。然如来护生戒杀。而听比丘食此净肉者。盖因地多沙石。草菜不生之处。听以活命。此亦权巧方便耳。若大慈利物。皆所应断。故此经复制诸比丘悉不得食也。一不见杀谓眼自不曾见其杀谓耳自不曾闻其杀。亦不从无信人前闻其语为我故杀也。三不疑为己杀僧只律云。比丘于檀越家见羊。后再往彼。见其头脚在地。即生疑而问言。前所见羊。为在何处。若言为阿阇黎杀。则不
		</desc>
	</Doc>
	<Doc>
		<title>九十八使</title>
		<desc>谓欲界有贪嗔痴慢四种思惑。色界无色界名有贪痴慢三种思惑。三界思惑。共为十使。并前见惑八十八使。合之而为九十八使也。</desc>
	</Doc>
	<Doc>
		<title>九识</title>
		<desc>
            识以了别为义。谓能照了分别一切诸法故也。一眼识谓眼与色为缘而生眼识。眼识依根而生。眼根因识能见。是能见干。名为眼识。二耳识谓耳与声为缘而生耳识。耳识依根而生。耳根因识能听。是能听者。名为耳识。三鼻识谓鼻与香为缘而生鼻识。鼻识依根而生。鼻根因识能齅。是能齅者。名为鼻识。四舌识谓舌与味为缘而生舌识。舌识依根而生。舌根因识能尝。是能尝者。名为舌识。五身识谓身与触为缘而生身识。身识依根而生。身根因识能觉。是能觉者。名为身识。六意识谓间
		</desc>
	</Doc>
	<Doc>
		<title>九想</title>
		<desc>
            谓佛为众生贪着世间五欲。以为美好。耽恋沉迷。轮回生死。无有出期。是故令修此九种不净观法。想念纯熟。心不分散。若得三昧成就。自然贪欲除灭。惑业消尽。得证道果。此之九种。虽是假想作观。然用之能成大事。譬如大海中死尸。溺人附之。即得度也。一肨胀想谓修行之人。心想死尸。见其肨胀。如韦囊盛风。异于本相。是为肨胀想。(韦囊者。皮囊也。囊本空虚。盛风则
		</desc>
	</Doc>
	<Doc>
		<title>九心成轮</title>
		<desc>
            谓众生一念之心。缘于尘境。随有九种之相。如轮旋转。周而复始。无有休息。故云九心成轮也。一有分心有分即心本有之分。谓如众生初受生时。心虽未能分别。亦有自然任运缘境之分也。二能引发心谓众生一念之心。既有境对。遂于此境能引发分别也。三见心谓此一念之心。于所缘之境既能引发分别。则内外照瞩。一一明见也。四寻求心谓此一念之心。于境既能明见。即起希慕追寻求觅也。五贯彻心谓此一念之心。于境既能求觅。则贯透通彻。知其善恶也。六安立心谓此一念之心
		</desc>
	</Doc>
	<Doc>
		<title>九缘生识</title>
		<desc>
            缘即助成之义。九缘生识者。谓明空根境等九种之缘。生眼耳鼻舌等八种之识也。以眼耳鼻舌身五识。依第八识相分建立。由第八识种子而生。揽明空诸境而为相也。第六识缘第只相分而得生。取五尘境界而分别。依第七识而能执取也。第七识缘第八识见分而得起。转第六识染净而为依也。第八识为众识之根本。含诸法之种子。依第七识而能转托五根褒而为相也。由是而知。识藉缘生。缘因识有。更互为依。递相倚托。而有多少不同。故言九缘生识也。(相分者。相即形相
		</desc>
	</Doc>
	<Doc>
		<title>九咱大禅</title>
		<desc>
            禅。华言静虑。谓菩萨既凭弘誓。利益众生。则当进修深广大行。然深广之行。莫若禅定。言禅则一切皆摄。所谓若诸菩萨成道转法轮。入涅盘胜妙功德。思惟修法。利生方便。皆在其中。是故说此九种禅定之相也。一自性禅谓于菩萨藏。闻思从前所行世音出世间善。一心安住。或止分。或观分。或俱分。无不摄也。(菩萨藏者。菩萨所修之法藏也。闻思从前所行世间出世间善者。闻持思念已往所行世间出世间一切善法也。止分者。谓摄心不散
		</desc>
	</Doc>
	<Doc>
		<title>九斋日</title>
		<desc>
            斋犹戒也。过中不食为斋。谓外道有以终日不食为戒者。世间之人。又有饮食无度。放逸自恣者。皆不得中道。佛令比丘日中一食。清净自活。端肃身心。安禅入道。以为修行之常法。本无月日之数。今言正五九之三月及每月之六日为九斋日者。以天帝释及四天王等。于此月日察人善恶。人当食素持斋以修善福。此亦如来随机摄化。善巧方便也。(华言乞士。华言能天言。言帝释者。华梵兼举也。四天王者。东方持国天王。南方增长天王。西方
		</desc>
	</Doc>
	<Doc>
		<title>九种横死</title>
		<desc>
            谓人生于世间。当勤修佛法。敬依国化。不作诸恶。奉行众善。斯能尽其天年。不然则必遭横逆而死。故有此九种也。一得病无医谓人得病虽轻。然无医药及看病者。或遇常医。而不投以良药。又有不知正法。惟信世间邪魔外道。妖孽之师。妄说祸福。便生恐勤。卜问吉凶。杀诸众生。求神请福。欲希延年。终不能得。以此而丧其生。皆为横死。二王法诛戮谓人妄作非为。遭罹国宪。被王法之所诛。是为横死。三非人夺精气谓人或畋猎嬉戏。或耽浮嗜酒。放逸无度。横为非人鬼怪之类
		</desc>
	</Doc>
	<Doc>
		<title>九种食</title>
		<desc>
            食有长养资益之义。言九种者。世间之食有四。以其能资养生死色身也。出世间之食有五。以其能资益法身慧命也。经云。佛告诸比丘。当其专念。舍除世间四种之食。求办出间之食。盖令众生但以世间之食。资养色身。不当贪着。须求出世间之法食。增长菩提慧命也。一段食段即形段。食有资益之义。谓以香味触三尘为体。入腹变坏。资益诸根。故名段食。佛地论云。任持名食。谓能任持色身。令不断坏故也
		</desc>
	</Doc>
	<Doc>
		<title>九种转变</title>
		<desc>
            转即运动。变即改易。此是外道妄计形相等九种。各有迁变之不一也。盖外道不了法从缘生。本无自性。一切境界。起灭唯心。而妄计有无。遂成邪执。如来恐诸末世众生堕斯等见。故于楞伽会上。对大慧菩萨说此九种邪计之相也。一形处转变形处即四大诸根形质之处也。外道见其形质。随时变异。衰谢不常。遂计为转变也。二相转变相即诸法生灭之相。外道见念念之间。生住灭个。迁流不停。遂计为转变也。三因转
		</desc>
	</Doc>
	<Doc>
		<title>九住心</title>
		<desc>
            一安住心谓修行之人。于习禅时。或数息。或观心当须系缘一境。念念相续。安住其心。不令散乱也。二摄住心谓修行之人。于习禅时。摄心宁静。则禅定可成。若觉一念稍动。即便摄持。令心安住也。三解住心谓修行之人。于习禅时。既解知觉观之心。攀缘外广。即当收敛安住也。四转住心谓修行之人。于习禅时。觉心既息。不妄摇动。得静定功。转乐安住也。五伏住心谓修行之人。于习禅时。心住静定。久或生厌随而折伏。益加精进也
		</desc>
	</Doc>
	<Doc>
		<title>觉观三种发相</title>
		<desc>
            初心在缘曰觉。细心分别曰观。一明利心中觉观发相谓修禅之人。宿无善根。现修定时。善法不起。但觉观攀缘。念念不住。三毒之中。或缘贪。或缘嗔。或缘痴。如是经年累月而不得定。此为明利心中觉观发相。二半明半昏觉观发相谓修禅之人。于摄念时。虽了觉观烦恼念念不住。但随所缘。或明或昏。明则觉观攀缘。起诸思想。昏则无记瞪矒。无所觉知。是为半明半昏觉观发相。三一向沉昏觉观发相谓修禅之人。于修禅定时。心虽一向昏阇。犹如睡眠。然于昏昏之中
		</desc>
	</Doc>
	<Doc>
		<title>客尘二义</title>
		<desc>
            一客义谓见思等惑。皆由众生不了外尘之境。种种妄想而生。若以智慧观察。惑体本空。则法性理显。惑亦何有。经云。不住名客。是名客义。二尘义谓微细之惑。而能染污清净真性。譬如牖隙光流。诸尘相现。亦能乱于虚空之性。若智慧发明。了惑本无。则空理现前。尘亦何有。经云。澄名空。摇动名尘。是名尘义。
		</desc>
	</Doc>
	<Doc>
		<title>空有二执</title>
		<desc>
            一情有理无情有理无者。即空观。对遗有执也。谓观遍计所执。于情则有。于理则无。唯虚妄起。都无体用。正应除遗也。二理有情无理有情无者。即有观。对遗空执也。谓观依他圆成之法。于理则有。于情则无。理本是实。有体有用。正应存留也。
		</desc>
	</Doc>
	<Doc>
		<title>空有各具二义</title>
		<desc>一真空二义一谓真空能灭幻有。若幻有不灭。即非真空。二谓真空能成幻有。幻有若碍。亦非真空。是名真空二义。二幻有二义一谓幻有必覆真空。比有若现。真空则隐。二谓幻有不碍真空。真空若显。幻有自灭。是名幻有二义。
		</desc>
	</Doc>
	<Doc>
		<title>赖耶四分</title>
		<desc>
            华言藏识。谓第八识能含藏一切善恶种子。而有此四分之义焉。一相分相即形相。有三种。一境相名相。谓此识能与根心而为境界故。二相状名相。谓世间有为之法。皆有相状。惟是此识之所变现故。三义相名相。即能诠教下所诠义理之相。亦是此识之所变现故。此之三相。通名相分。二见分见即照了之义。有五种。一证见名见。即根本智见分是也。二照烛名见。此通根心。俱有照烛义故。三能缘名见。即通内三
		</desc>
	</Doc>
	<Doc>
		<title>礼拜五功德</title>
		<desc>
            一端正谓因见佛相好。发欢喜心而生竭仰。以此因缘。来世即得相貌端正也。二好声谓因见如来相好已。三称佛号南无如来。以此因缘。来世得好音声也。三多财饶宝谓于如来所而作大施。散华然灯而供养之。以此因缘。来世获大财宝也。四生长者家谓若见如来相好。心无染着。长跪叉手。至心礼佛。以此因缘。来世得生长者家也。五身坏命终生善处天上谓由恭敬礼拜如来所获功德。来世得生善处及于天上也。
		</desc>
	</Doc>
	<Doc>
		<title>理事无碍十门</title>
		<desc>
            理者。一真法界之性也。事者。一切世间之相也。盖真如不守自性。随缘成一切法。故一切法全理。而不碍众相之发挥。真理全事。而不碍一性之明现。十回向品云。于有为界。示无为法。而不灭坏有为之相。于无为界。示有为法。而不分别无为之性。理事相望。融通无碍。互有不同。开为十门也。一理遍于事门理遍于事门者。谓一真法界之理。遍在一切事法也。然理无分限。事有分限。事既即理。亦无分限。故一一微尘。具足真理。经云。法性遍在一切处。一切众生及国土。三世
		</desc>
	</Doc>
	<Doc>
		<title>立颂八意</title>
		<desc>
            一少字摄多义谓于一字中包摄多义也。如圆觉经长行文中。佛为普眼菩萨说四大和合各离之相。文义甚长。至于重颂。则以四句收摄多义。偈云。身相属四大。心性归六尘。四大体各离。谁为和合者等是也。二赞叹美佛之功德。多以偈颂谓诸经中凡菩萨等称赞叹美佛之功德。多以偈颂也。三为钝根重说谓佛为弟子说长行经竟。有根钝不能解悟。更为
		</desc>
	</Doc>
	<Doc>
		<title>利钝二根</title>
		<desc>
            析玄云。见道行人。根有二种。谓须陀洹初果之人。破惑见理。名为见道。一钝根名随信行婆沙论云。由彼依信。随信起行。谓此一类行人。从来性多钝故。自不披阅教文。但信他人言说而得悟道。故名随信行。二利根名随法行婆沙论云。由彼依法。随法起行。谓此一类行人。从来性多利故。不信他言。但自披阅教典而得悟道。故名随法行。
		</desc>
	</Doc>
	<Doc>
		<title>莲华三喻</title>
		<desc>
            莲华三喻者。良以妙法难解。假喻易彰。莲华则华果同时。妙法则权实一体。故取莲华以喻权实之法也。一为莲故华为莲故华有二喻。一喻为实施权。谓莲以喻实。华以喻权。盖譬如来为一乘之实。而施三乘之权。故经云。虽示种种道。其实为佛。是也。二喻从本垂迹。谓莲以喻本。华以喻迹。盖譬如来从久成佛之本。而施今日设化之遍。故经云。我实丰佛以来久远若斯。但教化众生。作如是说。我少出家。得三菩提。是也。(三乘者。菩萨乘。缘觉乘。声闻乘也。华
		</desc>
	</Doc>
	<Doc>
		<title>莲华喻菩萨十种善法</title>
		<desc>
            一离诸染污菩萨修行。能以智慧观察诸境。于一切法。不生贪爱。虽处五浊生死流中。而不为生死过失所染。譬如莲华出于水中。而不为淤泥所染也。二不与恶俱菩萨修行。唯欲灭一切恶。生一善。于身口意。守护清净。不与纤毫之恶共俱。譬如莲华。虽微活滴之水。而不停留也。三戒香充满菩萨修行。于诸戒律坚持无犯。以戒能灭身口之恶。犹香能除粪秽之气。故经云。戒香芬馥。广布充满。譬如莲华开敷。妙香广布。
		</desc>
	</Doc>
	<Doc>
		<title>劣三修</title>
		<desc>
            谓声闻所修。比于菩萨所修则劣。故名劣三修。一无常修谓声闻之人。不知法身常住之理。而观三界一切有为之法皆悉生灭无常。是名无常修。二非乐修非乐即苦也。谓声闻之人。不知诸法之中本有涅盘寂灭之乐。而观一切诸法悉皆是苦。是名非乐修。三无我修谓声闻之人。不知自在无碍之真我。而观五阴等法皆空无我无我所。是名无我修。
		</desc>
	</Doc>
	<Doc>
		<title>邻虚五尘</title>
		<desc>
            尘即色尘。谓眼耳鼻舌身五种胜义根。及色声香味触等法。乃至禅定中所发之色。识心缘想过去未来之境。皆是尘也。以此色尘。微细难见。不可分析。邻于虚空。故名邻虚。然于此极微之中。又有五种不同。非人天之眼能见。乃慧眼等所见之色也。一极微细谓此色尘。分析至于至微至细之极。人天之眼所不能见。是为极微细也。二色边际谓此色尘。分析至于微细色相之际。人天之眼所不
		</desc>
	</Doc>
	<Doc>
		<title>刘蚪二教</title>
		<desc>刘蚪二教者。齐朝士蚪。谙达释书。亦立二教也。一渐教谓始自鹿苑。终于双树。所说之经。从小至大。故名渐教。二顿教谓佛最初说华严经。如日初出。先照高山。故名顿教。</desc>
	</Doc>
	<Doc>
		<title>刘虬五教</title>
		<desc>
            齐朝隐士刘虬。以如来所说一代圣教。始自成道。终至涅盘。亦约其渐顿浅深次第。立为五教。故名刘虬五教。一人天教谓如来始初成道。先为提谓长者说人天戒善。乃是因缘果报实有之法。是名人天教。二有相教谓如来说阿含经时。广制众戒。皆是因果实有之法。小乘之人持之而得道果。是名有相教。三无相教谓如来说四阿含经后。谈般若空慧法门。空诸有相。为令小乘之人解空得道。是名无相教。四
		</desc>
	</Doc>
	<Doc>
		<title>六蔽心</title>
		<desc>
            一悭心谓众生由此悭吝蔽覆于心。不能行于布施。纵行布施。亦不能以好物与人。是名悭心。二破戒心谓众生由贪嗔痴等烦恼蔽覆于心。行于恶行。不能坚持禁戒。是名破戒心。三嗔恚心谓众生由嗔恨忿恚蔽覆于心。历事对境。常怀恼害于他。而无忍辱之行。是名嗔恚心。四懈怠心谓众生由懈怠蔽覆于心。不能精进勤修圣道之行。五乱心谓众生由散乱蔽覆于心。妨于禅定。如风中灯。虽有光明。不能照物。是名乱心。六痴心谓众生由愚痴蔽覆于心。而无智慧。于一切事。皆不能知。
		</desc>
	</Doc>
	<Doc>
		<title>六尘</title>
		<desc>
            尘即染污之义。谓能染污情识。而使真性不能显发。涅盘经中。称此六尘。名六大贼。以能劫夺一切善法故也。一色尘谓青黄赤白之色。及男女形貌色等。是名色尘。二声尘谓丝竹环佩之声。及男女歌咏声等。是名声尘。三香尘谓旃檀沉水饮食之香。及男女身分所有香等。是名香尘。四味尘谓种种饮食肴饍美味等。是味尘。五触尘触即着也。谓男女身分柔软细滑。及妙衣上服等。是名触尘。六法尘谓意根对前五尘。分别好丑。而起善恶诸法。是名法尘。
		</desc>
	</Doc>
	<Doc>
		<title>六成就</title>
		<desc>
            六成就者。即如是我闻等六事。乃诸经之通序也。佛将入灭。阿难问云。世尊灭后。诸经之首。当安何语。佛答言。当安如是我闻。一时佛在某处。为某众等。盖言佛所说法。以此六事和合。方能成就。故名六成就。一信成就信即如是也。言如是者。乃诸经之法体也。大智度论云。佛法大海。唯信能入。信者言是事如是。不信者言是事不如是。谓如是之法。是佛所说信受不疑。故名信成就。二闻成就闻即我闻也。言我闻者。谓如是之法。阿难自言。我曾亲从
		</desc>
	</Doc>
	<Doc>
		<title>六触生爱</title>
		<desc>
            触即触着。亦对也。一眼触生爱谓眼能触对一切世间所有青黄赤白等种种之色。贪爱不舍。是名眼触生爱。二耳触生爱谓耳能触对一切世间所有丝竹歌咏等种种之声。贪爱不舍。是名耳触生爱。三鼻触生爱谓鼻能触对一切世间所有栴檀沉水等种种之香。贪爱不舍。是名鼻触生爱。四舌触生爱谓舌能触对一切世间所有珍羞美馔等种种之味。贪爱不舍。是名舌触生爱。五身触生爱谓身能触对男女身分柔软细滑及世间所有种种上妙衣服等。贪爱不舍。是名身触生爱。六意触生爱谓意
		</desc>
	</Doc>
	<Doc>
		<title>六粗相</title>
		<desc>
            六粗。谓由业转现三细而生。故名六粗。一智相谓依三细中第三境界相。不了自心所现。妄起分别染净之相。于净境则爱。于染境则不爱。是名智相。二相续相谓依前智相分别。于爱境则生乐。于不爱境则生苦。觉心起念。相应不断。是名相续相。三执取相谓依前相续。缘念苦乐等境。心起着故。是名执取相。四计名字相谓依前妄执。分别假名言说之相。是名计名字相。(假名者。虚假之名
		</desc>
	</Doc>
	<Doc>
		<title>六道</title>
		<desc>
            道即能通之义。谓六道生死。展转相通。故名六道。一天道天即天然自然。乐胜身胜。是名天道。二人道人者忍也。于世苦乐之境而能安忍。是名人道。三阿修罗道华言无酒。又言无端正。又言无天。此道或居海岸海底。或居半须弥山岩窟。宫殿严饰。怀猜忌心。常好鬭战。是名阿修罗道。(无酒者。法华疏云。修罗于四天下采华。酝海为酒。鱼龙业力。其味不变。于是嗔石。誓愿断酒。故云无酒。无端正者。修罗种类。男丑女端。故云无端正。无天者。净名疏云。此
		</desc>
	</Doc>
	<Doc>
		<title>六度</title>
		<desc>
            一檀那华言布施。施有二种。一者财施。谓以饮食衣服田宅珍宝及一切资身之身。悉能施之。二者法施。谓从诸佛及善知识闻说世间出世间善法。以清净心转为他说也。二尸罗华言性善。谓好行善道。不自放逸。此据义而译也。正翻止得。谓止恶得善也。又翻为戒。谓戒能防止身口所作之恶也。三羼提华言忍辱。忍辱有二种。一者生忍。谓于恭敬供养中。不生憍逸。于嗔骂打害中。不生怨恨也。二者法忍。谓于寒热风雨饥渴等法恼害之时。能安能忍
		</desc>
	</Doc>
	<Doc>
		<title>六法令他欢喜</title>
		<desc>
            一身业行慈谓于诸贤圣及同修梵行人处。起慈善心。以为礼敬烧香散华种种供养。若见其病苦。随时供给。令他欢喜。是名身业行慈。二语业行慈谓于诸贤圣及同修梵行人处。起慈善心。以语赞叹。彰其实德。他不闻者。令他得闻。复读诵经典。昼夜精勤。令他欢喜。是名语业行慈。三意业行慈谓于诸贤圣及同修梵行人处。起慈善心。不生妒害悭嫉之想。于诸众生。起悲愍心。起利益心。令他欢喜。是名意业行慈。四如法利养谓凡所有资生之物
		</desc>
	</Doc>
	<Doc>
		<title>六法师</title>
		<desc>
            法华文句云。法者轨则也。师者训匠也。谓师于妙法自行成就。又能以妙法训导于他。故称法师。一信力故受信。信向也。受。领纳也。谓以信向之力。听闻正法。乃至一句一偈。领纳在心。故名信力故受。二念力故持念。忆念也。持。执持也。谓所闻之法。由忆念之力。执持不失。故名念力故持。三看文为读谓目视经卷之文。以口习宣演。故名看文为读。四不忘为诵谓习读既熟。不假看文。自然成诵。无有忘。故名不忘为诵。五宣传为说宣。扬也。传。转也。谓自己所得之法。展
		</desc>
	</Doc>
	<Doc>
		<title>六烦恼</title>
		<desc>
            谓贪嗔等昏烦之法。恼乱心神。名为烦恼。一贪烦恼贪即贪爱。谓于五欲顺情等境。求而未获。爱而不舍。以不舍故。便起烦恼。故名贪烦恼。二嗔烦恼谓于五欲违情等境。即起嗔恚忿恨。缠结记忆在心。而生烦恼。故名嗔恼。三慢烦恼慢即轻慢。谓自任其能。轻凌于他。起不敬心。傲慢结缚而生烦恼。故名慢烦恼。四无明烦恼谓于一切诸法。无所明了。故曰无明。以不了故。起贪嗔痴等烦恼。故名无明烦恼。五疑烦恼犹豫不决为疑
		</desc>
	</Doc>
	<Doc>
		<title>六根</title>
		<desc>
            根即能生之义。谓六根能生六识。故名六根。一眼根谓眼能于色境尽见诸色。瑜伽论云。能观众色。是也。二耳根谓耳能听闻众声。瑜伽论云。数由此故。声至能闻。是也。二鼻根谓鼻能齅闻香气。瑜伽论云。数由此故。能尝于香。是也。四舌根谓舌能尝于食味。瑜伽论云。能尝众味。数发言论。是也。五身根谓身为诸根之所依止。瑜伽论云。诸根积聚。是也。六意根谓意于五尘境界。若好若恶。悉能分别也。
		</desc>
	</Doc>
	<Doc>
		<title>六根功德</title>
		<desc>
            六根功德者。六根所具之功德也。而此功德虽具于六根之内。而涉乎世界而成。故有一千二百之数量。所谓世为迁流。界为方位。三世因方。宛转十二。流变三叠。一十百千。是也。(三世者。过去。现在。未来也。四方者。东西南北也。宛转十二者。以四方涉三世。三世涉四方。而成十二也。流变三叠。一十百千者。乃以三世迁流变易之数。而成三叠也。初从三世涉于四方。叠成十二之数。一叠也。又以此十二之数。变一为十。则叠成一百二十。二叠也。复以此一百十十之数。变
		</desc>
	</Doc>
	<Doc>
		<title>六根互用</title>
		<desc>
            六根互用者。谓眼等六根更互而有其用也。如涅盘经云。如来一根。则能见色闻声。齅香别味。觉触知法。一根既尔。余根亦然。此真六根互用也。若据法华经师功德品中所明。谓人以持经力故。得胜根用。虽未入初地。亦能一根具五根用。此相似六根互用也。若此言阿那律陀无目而见等。为六根互用者。经云。不由前尘所起知见。明不循根。寄根明发。由是六根互相为用。是也。(明不循根者。谓真妙觉明。不循根境。即不逐缘生。不因境起。了然自觉也。寄根明发者。谓真妙觉明
		</desc>
	</Doc>
	<Doc>
		<title>六垢法</title>
		<desc>
            垢。秽也。谓此六法。皆能秽污真心。故名为垢。一诳诳。虚妄也。谓以不实之言。欺己欺人也。二谄谄佞也。谓以巧言取悦于人。使其亲于己也三憍憍慢也。谓重己轻人而无谦让之德也。四恼恼。侵挠也。谓其无利乐之行。常怀侵挠之心。使人不安其所也。五恨恨。怨恨也。谓有一言忤意。即起嗔忿之心。常怀怨恨也。六害害。伤害也。谓无慈悯之心。而行惨毒之行。伤害于物也。
		</desc>
	</Doc>
	<Doc>
		<title>六观法</title>
		<desc>一住观心会于理为住。谓别教菩萨。于十住位中修习空观。故名住观。二行观行邓进趣之义。谓别教菩萨。于十行位中修习假观。故名行观。三向观向即回因向果之义。谓别教菩萨。于十回</desc>
	</Doc>
	<Doc>
		<title>六和敬</title>
		<desc>
            和敬者。和同爱敬也。此六者。通名和敬。盖外同他善谓之和。内自谦卑谓之敬。今称僧为六和。盖出于此。一同戒和敬谓比丘通达实相正理。知罪不可得。为欲安立众生于实相正理。以方便善巧。同持戒品。无有乖诤。亦知众生同此戒善。未来必得菩提大果。是以敬之如佛。故名同戒和敬也。二同见和敬谓比丘通达实相正理。而能了知诸法本无所得。亦无所知见。为欲安立众生于实相正见。以方便善巧。同一切知见。无有乖诤。亦知众
		</desc>
	</Doc>
	<Doc>
		<title>六慧法</title>
		<desc>一闻慧谓别教菩萨。于十住位中。坚固耐用闻中道之理。知一切法。离二边相。故名闻慧。二思慧谓别教菩萨。于十行位中。思惟中道之理。发生一切智慧。故名思慧。三修慧谓别教菩萨。于十回向位中。修习中道之理。发生一切
		</desc>
	</Doc>
	<Doc>
		<title>六即佛</title>
		<desc>
            六即佛者。约事故明六。约理故明即。即者。其体不二。名之为即。然明此六即者。或显法门高深。或明修行次第。若论六者。位次高下有序。则修行之人不生上慢。若论即者。理体初后皆是。则修行之人不生退屈。以理言之。即处常六。六处常即。盖由事理不二故也。一理即佛谓众生本具佛性之理。与诸如来无二无别。故涅盘经云。一切众生即是佛。是为理即佛。二名字即佛谓或从知识处闻。或从经卷中见。知此理性即佛之名。于名字中通达解了一切诸法皆是佛法。
		</desc>
	</Doc>
	<Doc>
		<title>六坚法</title>
		<desc>一信坚谓别教菩萨。于十住位中。修习空观。信一切法。皆即真谛。无能毁坏。故名信坚。二法坚谓别教菩萨。于十行位中。修习假观。知一切法。皆即俗谛。无能毁坏。故名法坚。三修</desc>
	</Doc>
	<Doc>
		<title>六界聚</title>
		<desc>
            界即界分。聚即聚集。谓人之身。聚集六法。各有分齐。故名六界聚。一地界聚地以坚碍为性。谓人之身。有内地界而受于生。即发毛爪齿粗细皮肤骨肉筋肾心肝脾肺之类。是名地界聚。二不界聚水以润涅为性。谓人之身。有内水界而受于生。即脑髓眼泪汗涕唾脓肪血涎痰之类。是名水界聚。三火界聚火以燥热为性。谓人之身。有内火界而受于生。即热身暖身烦闷身温壮身及能消饮食之类。是名火界聚。四风界聚风以动转为性。谓人之身。有内风界而受于生。即出息入息及掣缩等风
		</desc>
	</Doc>
	<Doc>
		<title>六聚戒名义</title>
		<desc>
            聚者集也。由众生罪有重轻。故佛制诸戒。结罪不一。因随其重轻。集分六类。故云六聚也。一波罗夷华言弃。谓犯此罪者。永弃于佛法之外也。又云极恶。释义有三。一者由犯此戒。道果无分。二者不与僧中共住。三者舍此身已。当堕地狱。故名极恶。二僧伽婆尸沙华言僧残。谓犯此罪者。如人被他所残。命虽未尽。形已残废。小有可救之理。僧为作法除此之罪。故名僧残。三偷兰遮善见律云。偷兰名大。遮是华言。谓遮障善道。此华梵
		</desc>
	</Doc>
	<Doc>
		<title>六苦行外道</title>
		<desc>
            一自饿外道外道修行。不羡饮食。长忍饥虚。执此苦行。以为得果之因。是名自饿外道。二投渊外道谓外道修行。寒入深渊。忍受冻苦。执此苦行。以为得果之因。是名投渊外道。三赴火外道谓外道修行。常热真炙身及熏鼻等。甘受热恼。执此苦行。以为得果之因。是名赴火外道。四自坐外道谓外道修行。常自裸形。不拘寒暑。露地而坐。执此苦行。以为得果之因。是名自坐外道。五寂默外道谓外道修行。于尸林冢间以为住处。寂默不语。执此苦行。以为得果之。因是名寂默外道。
		</desc>
	</Doc>
	<Doc>
		<title>六离合释</title>
		<desc>
            谓一名之中。有能所等互相混滥。故须明此六种之释。复以依主等皆有离合之意。故云六离合释。一依主释谓所依为主。如言眼识。眼是所依为胜。识是能依为劣。将劣依胜。故名眼之识。如臣依主。能所相彰。是为依主释。二持业释持谓任持。业谓业用。如说第
		</desc>
	</Doc>
	<Doc>
		<title>六漏</title>
		<desc>
            漏即失也。落也。谓因烦恼惑业。漏落三界生死也。一漏自性谓六根对于六尘而起贪嗔痴等烦恼诸惑。由惑造显。遂招三界生死。是则惑自性业。为有漏之因。是名漏自性。二漏相属谓有漏之法。属心心所及眼等诸根相应而有。是名漏相属。三漏所缚谓有漏善法。相续不断。招后世生
		</desc>
	</Doc>
	<Doc>
		<title>六轮对位</title>
		<desc>
            轮有二义。一运转。二摧碾。谓佛菩萨转于法轮。则能摧碾众生惑业。故以六轮对诸位次也。一铜宝轮对十住位铜似金色。不具金用。虽无铁之粗垢。而犹有查滓。若炼磨攻治。则能成诸器皿。济用于世。谓十住菩萨。已断见思之惑。如离粗垢。于四十一品无明之惑。未能尽断。如铜之犹有查滓。惑既分断。德亦分显。故能从体起用。随类现形。化诸众生。如器成济世。故以铜实轮对十住位也。(十住者。发心住。治地住。修行住。生贵住。方便具足住。正心住。不退住。童
		</desc>
	</Doc>
	<Doc>
		<title>六妙门</title>
		<desc>
            妙名涅盘。门名能通。修此六法。则能通至涅盘。故名六妙门。前三是定。后三是慧。定爱慧策。能发真明。出离生死。一数息门数息者。修行之人。调和气息。不涩不滑。安详徐数。从一至十。摄心在数。不令驰散。盖欲界众生。心多驰动。粗散难摄。故须数息制其散乱。是为入定之要。故以数息为初门也。二随息门随息者。细心依随息之出入。住而不散也。谓修行之人。虽因前数息。
		</desc>
	</Doc>
	<Doc>
		<title>六难</title>
		<desc>
            一佛世难遇谓诸佛不常出世。众生悬远难遇。而遍众生不修胜因。不行众善。虽佛出世。亦不得遇。故云佛世难遇。二正法难闻谓虽值佛出世。或缘有违逆。身有障难。根有愚钝。不能听受。又若佛灭后。或有说正法处。身为他人制伏。不能往听。或生邪见。虽听不能信受。故云正法难闻。三善心难生谓人生世间。宿习垢重。恶缘易染。而况邪惑蔽心。生诸贪着。若不遇善知识劝教。则终不能发心修习善行。故云善心难生。四中国难生谓中华之国。圣人出。其中仁义昭明。佛法流布。
		</desc>
	</Doc>
	<Doc>
		<title>六念法</title>
		<desc>
            一念佛谓念佛具足十号。大慈大悲。智慧光明。神通无量。能拔众苦。我以清净质直之心。得亲近佛。心生欢喜以欢喜故。身得快乐。以快乐故。其心得定。以得定故。其心平等。修念佛观。必趣涅盘。是名念佛。二念法谓法是如来所有功德。即十力四无所畏等。我以清净质直之心。得亲近法。心生欢喜。以欢喜故。身得快乐。得快乐
		</desc>
	</Doc>
	<Doc>
		<title>六群比丘</title>
		<desc>
            华言乞士。谓此等比丘。于佛世时。聚集成众。作诸非威仪事。群出队入。故名六群比丘。一阐陀又云阐那。即车匿。二迦留陀夷车匿。又云阐释迦。是释种也。华言粗黑。以其颜貌粗黑故也。是婆罗门种。此二人性多贪痴。不受人语。住迦尸黑山聚落。作诸非威仪事。时黑山聚落诸优婆塞。来白佛言。六群比丘。于彼聚落。作诸非法。佛令阿难同六十比丘往彼。作驱出羯磨。二人知之。便出一由旬外。迎请阿难。即求忏悔。言我所作非善。
		</desc>
	</Doc>
	<Doc>
		<title>六染心</title>
		<desc>
            六染心者。谓心体本净。离诸妄染。以依不觉。忽起无明。由无明熏习力故。遂有六种染心之相。一执相应染谓于苦乐等境。不了虚无。妄起执着。与心相应。见思烦恼之惑。污其净心。故名执相应染。即是六粗中第三执取相。第四计名字相也。二不断相应染不断即相续
		</desc>
	</Doc>
	<Doc>
		<title>六忍法</title>
		<desc>
            一信忍谓别教菩萨。于十住位中。修习空观信一切法。皆悉空寂。能于空法忍可忍证。故名信忍。二法忍谓别教菩萨。于十行位中修习假观。虽知一切法空无所有。而能假立一切法。化诸众生。于假法中忍可忍证。故名法忍。(十行者。欢喜行。饶益行。无嗔恨行。无尽行。离痴乱行。善现行。无著行。尊重行。善法行。真实行也。
		</desc>
	</Doc>
	<Doc>
		<title>六入</title>
		<desc>
            入即趣入之义。谓六根为六识所依。能入六尘。故名六入。一眼入谓眼根为识所依。能入于色。故名眼入。二耳入谓耳根为识所依。能入于声。故名耳入。三鼻入谓鼻根为识所依。能入于香。故名鼻入。四舌入谓舌根为识所依。能入于味。故名舌入。五身入谓身根为识所依。能入于触。故名身入。六意入谓意根分别五尘。能入于法。故名意入。
		</desc>
	</Doc>
	<Doc>
		<title>六神通</title>
		<desc>
            璎珞经云。神名天心。通名慧性。天然之慧。彻照无碍。故名神通。一天眼通谓能见六道众生。死此生彼苦乐之相。及见一切世间种种形色。无有障碍。是名天眼通。二天耳通谓能闻六道众生苦乐忧喜语言及世间种种音声。是名天耳通。三知他心通谓能知六道众生心中所念之事。是名知他心通。四宿命通谓能知自身一世二世三世乃至百千万世宿命及所作之事。亦能知六道众生各各宿命及所作之事。是名宿命通。五身如
		</desc>
	</Doc>
	<Doc>
		<title>六十二见</title>
		<desc>谓外道之人。于色受想行识五阴法中。每一阴起四种见。则成二十见。约过去现在未来三世论之。成六十见。此六十见。以断常二见而为橼本。则总成六十二见也。</desc>
	</Doc>
	<Doc>
		<title>六识</title>
		<desc>
            六识者。眼耳鼻舌身意。各有识也。谓依五根。能见五尘而为五识。于五尘境而起分别。为第六识。一眼识谓眼根若对色尘。即生眼识。眼识生时。但能见色。而未起分别也。二耳识谓耳根若对声尘。即生耳识。耳识生时。但能闻声。而未起分别也。三鼻识谓鼻根若对香尘。即生鼻识。鼻识生时。但能齅香。而未起分别也。四舌识谓舌根若对味尘。即生舌识。舌识生时。但能尝味。而未起分别也。六意识谓意根若对法尘。即生意识。意识生时。即能于五尘之境分别善恶好丑也。
		</desc>
	</Doc>
	<Doc>
		<title>六事明经意</title>
		<desc>
            经云。佛有三达之智。来今往古。靡不通焉。佛经众多。以虚空为量。佛智弘深。以无造为原。经中所演。不可思议。或有反覆。难明。粗以六事。可知其意。一正道谓佛所说之经。旨意深奥。无作无为。无行无得。自然合道。是为正道。二善权谓佛说经。善权变化。无有方所。或出或处。皆顺机宜。随类开演。令人悟解。悉得证入。是为善权。三至教谓如来说经。为诸众生指示罪福。令知作如是因。得如是果。未有作善得罪。作恶得
		</desc>
	</Doc>
	<Doc>
		<title>六受法</title>
		<desc>
            一眼触受触即触着。亦对也。受。领纳也。谓眼与好恶之色。相触对时。即生苦乐之受。是名眼触受。二耳触受谓耳与好恶之声。相触对时。即生苦乐之受。是名耳触受。三鼻触受谓鼻与香臭之物。相触对时。即生苦乐之受。是名鼻触受。四舌触受谓舌与美恶之昧。相触对时。即生苦乐之受。是名舌触受。五身触受谓身与美妙粗恶之境。相触对时。即生苦乐之受。是名身触受。六意触受谓意分别五尘好恶妍丑之境。即生苦乐之受。是名意触受。(五尘者。色尘。声尘。香尘。味尘
		</desc>
	</Doc>
	<Doc>
		<title>六相</title>
		<desc>
            六相者。谓一真法界之体。而有六种名义之相也。然法界体同。本无异相。由法入于义。遂有六名。名虽有六。不离一体。交彻融通。一多无碍故也。一总相一即具多为总。谓一法界之体。能具多种之义也。如人之身。能具眼耳等诸根而为一体。故云总相。二别相多即非一为别。谓理体虽一。而有种种差别之义也。如身体虽一。而眼耳鼻舌诸根。各各不同。故云别相。三同相义不相违名同。谓义虽不种种差别。而同一法界缘起故也。如眼耳等诸根。虽各不同。而共一身。
		</desc>
	</Doc>
	<Doc>
		<title>六相应想</title>
		<desc>
            一眼相应想谓眼根对色时。与哀相应而起想念。是名眼相应想。二耳相应想谓耳根闻声时。与识相应而起想念。是名耳相应想。三鼻相应想谓鼻根闻香时。与识相应而起想念。是名鼻相应。四舌相应想谓舌根尝味时。与识相应而起想念。是名舌相应想。五身相应想谓身根觉触时。与识相应而起想念。是名身相应想。六意相应想谓意根分别诸法之时。与识相应而起想念。是名意相应想。
		</desc>
	</Doc>
	<Doc>
		<title>六行观</title>
		<desc>
            谓厌下苦粗障。欣上胜妙利。各有因果。依此六法修行。是名六行观。一厌苦观谓思惟身中所起心数。缘于贪欲。不能出离。是为因苦。复思欲界报身。饥渴寒热。病痛刀杖等。种种所逼。是为果苦。苦因苦果。皆须厌恶也。二厌粗观谓思惟欲界五尘。能起众恶。是为因粗。复思此身。身三十六物屎尿臭秽之所成就。是为果粗。粗因粗果。皆须厌恶也。(五尘者。色尘。声尘。香尘。味尘。触尘也。三十六物者。外相十二。发毛爪齿眵泪涎唾屎尿垢汗
		</desc>
	</Doc>
	<Doc>
		<title>六因</title>
		<desc>
            一相应因应。当也。谓心王与心所共相应入。如亲友知识。和合成事。故名相应因。二俱有因俱有因亦名共因。谓心与心所。更相佐助。如兄弟同生。互相成济。故名俱有因。三同类因同类因亦名自种因。谓过去善法与现在善法为因。现在善法与未来善法为因。故名同类因。恶无记法。亦复如是。四遍行因谓苦集二谛下惑也。此惑遍于二谛。故名遍行因。(苦谛下惑。十使具足。即身见。边见
		</desc>
	</Doc>
	<Doc>
		<title>六欲</title>
		<desc>
            一色欲谓若见青黄赤白及男女等色。无智愚人。不知其患。心生贪着。是名色欲。二形貌欲谓若见端容美貌。无智愚人。不知其忠。心生贪着。是名形貌欲。三威仪姿态欲谓若见行步轻徐。举止详缓。扬眉顿脸。含笑娇盈。无智愚人。不知其患。便生爱染。是名威仪姿态欲。四言语音声欲谓若闻巧言美语。称情适意。意声清雅。歌咏赞叹。无智愚人。不知其患。便生爱着。是名言语音声欲。五细滑欲谓男女身分輭细滑泽等。无智愚人。不知其患。耽染没溺。是名细滑欲。
		</desc>
	</Doc>
	<Doc>
		<title>六欲天</title>
		<desc>
            欲即色欲。四天王以形交为欲。忉利以风为欲。夜摩以抱持为欲。兜率以执手为欲。化乐以亲笑为欲。他化但以视为欲也。谓之天者。天然自然。乐胜身胜。亦名最胜。亦名光明。以其所欲不同。故名六欲天。一四天王天东方持国天王。谓能护持国土故。居须弥山黄金埵。南方增长天王。谓能令他善根增长故。居须弥山琉璃埵。西方广目天王。谓能以净天眼常观拥护此阎浮提故。居须弥山白银埵。北方多闻天王。谓福德之名。闻四方故。居须弥山水晶埵。(华言妙高。梵语
		</desc>
	</Doc>
	<Doc>
		<title>六斋日</title>
		<desc>
            六斋日者。据毗婆沙论所说。凡遇持斋之日。则遇中不食。一每月初八日帝释勑四天王各治一方。至此日。四王遗辅臣观察世间人民善恶。二每月十四日此日四天王遗太子按行天下。伺察人民善恶。三每月十五日此日四天王亲自按行天下。有慈教父母。恭敬三宝及尊长者。并修六度。持八戒斋者。诸天相庆。则降善福。注禄增算。
		</desc>
	</Doc>
	<Doc>
		<title>六种阿罗汉</title>
		<desc>
            华言无生。又云无学。谓三界生死已尽。故名无生。无法可学。故名无学。一退法阿罗汉谓因遇违缘。退失所得道法。即第四果退至初果。故名退法。二思法阿罗汉谓常自思惟所得之法。恐有退失。故名法。三护法阿罗汉谓于所证之法。心生爱乐。善加守护。故名护法。四住法阿罗汉谓住于所证
		</desc>
	</Doc>
	<Doc>
		<title>六种本迹</title>
		<desc>
            本谓根本。如树之有根也。迹犹足迹。如人依处则有行迹。故名本迹。一理事本迹谓从实相真谛之理为本。出生一切诸法。俗谛之事为迹。此迹虽名为事。乃理中所具之事。亦属于理。故名理事本迹。二理教本迹谓如上理之与事。俱不可说。皆名为本。本即理也。说理说事。皆名为迹。迹谓教也。故名理教本迹。三教行本迹谓如上理事之教。皆名为本。禀教修行。名之为迹。故名教行本迹。四体用本迹谓如上禀教修行契理。证于
		</desc>
	</Doc>
	<Doc>
		<title>六种调伏</title>
		<desc>
            一性调伏谓菩萨宿有善根种性故。能修习善法。调伏身心诸烦恼障。由是得证菩提。是名性调伏。二众生调伏谓菩萨善能调伏一切众生。若有声闻性者。令得声闻道。有缘觉性者。令得缘觉道。乃至有人天性者。公其得人天乐。是名众生调伏。三行调伏谓菩萨以万行调伏诸烦恼故。而能具足佛道。复为众生故。修习苦行。心夫悔恨。是名行调伏。四方便调伏谓菩萨以种种
		</desc>
	</Doc>
	<Doc>
		<title>六种动相</title>
		<desc>
            相即涌没之相。涌谓涌起。没谓隐没也。以东西南北中边互而言之。故有六种焉。亦名六种震动。一东涌谓于世界东方而涌也。二西没谓于世界西方而没也。三南涌谓于世界南方而涌也。四北没谓于世界北方而没也。五中涌谓于世界中间而涌也。六边没谓于世界边际而没也。
		</desc>
	</Doc>
	<Doc>
		<title>六种戒</title>
		<desc>
            一回向戒回向戒者。谓菩萨利他心大。则以持戒善利。普皆回向一切众生。同成佛果也。二广博戒广博戒者。谓菩萨运心。广大普博。虽持一戒。而能广摄一切所学诸戒也。三无罪欢喜戒无罪欢喜戒者。谓菩萨远离五欲。而于诸戒无所毁犯。故得欢喜之乐也。四恒。常戒恒常戒者。谓菩萨于所学诸戒。虽尽形寿亦不弃舍也。五坚固戒坚固戒者。谓菩萨持戒时。一切利养恭敬及诸贪嗔烦恼。悉
		</desc>
	</Doc>
	<Doc>
		<title>六种俱生惑</title>
		<desc>
            惑即昏迷不了之义。谓贪嗔等惑与身俱生。故名俱生惑。一贪惑谓于五尘顺情境上。引取无厌。昏迷不了。是名贪惑。二嗔惑谓于五尘违情境上。忿怒暴起。昏迷不了。是名嗔惑。三痴惑谓于一切事理之法。无所分别。颠倒妄执。起诸邪见。昏迷不了。是名痴惑。四慢惑谓我能他不能。我解他不解。因此起轻慢心。凌傲于人。昏迷不了。是名慢惑。五疑惑谓无正信之心。于正法中犹豫无决。昏迷不了。是名疑惑。六觉惑谓无正智
		</desc>
	</Doc>
	<Doc>
		<title>六种决定</title>
		<desc>
            论云。菩萨由六度增上。得六种决定。一财成决定谓菩萨由布施力。必定常得大财成就。是名财成决定。二生胜决定谓菩萨由持戒力。必定常得贵胜之家。随意受生。是名生胜决定。三不退决定谓菩萨由忍辱力。所修善法。必定常不退失。是名不退决定。四修习决定谓菩萨由精进力。常时修习善法。必定无有问息。是名修习决定。五定业决定谓菩萨由禅定力。成就众生正定之业。必定永不退失。是名定业决定。六无功用决定谓菩萨由智慧力。不加功行。必定自然住理。是名无功
		</desc>
	</Doc>
	<Doc>
		<title>六种力</title>
		<desc>
            一小儿啼为力谓小儿啼显力。二女人嗔为力谓女人柔弱。有所争说。必依嗔恚而起。故名女人嗔为力。三沙门忍为力华言勤息。谓沙门常以忍辱为心。而能御诸恶境。无所嗔恚。故名沙门忍辱为力。四国王憍慢为力谓国王威势尊重。天下归伏。故名国王憍慢为力。五罗汉专精为力罗汉。华言无学。谓罗汉修行。精进勇猛。心不放逸。故名罗汉专精为力。六诸佛慈悲为力佛。华言觉。谓佛运慈悲之心。弘益一切众生。无所障疑。故名诸佛
		</desc>
	</Doc>
	<Doc>
		<title>六种论</title>
		<desc>
            谓决择是非。议论得失。故名为论。一言论谓以一切言说。决择是非。辩论得失。故名言论。二尚论尚。高也。尊也。谓世间一切事理。随所尊尚。随所应闻。决择是非。辩论得失。故名尚论。三诤论诤。止也。谓以言论互止其失也。或因诸欲。更相侵夺而起。或因身口恶行。互相讥毁而起。或因有无等见。彼此执着而起。皆由未离欲界贪嗔痴惑。坚执缚着。更相发忿而起鬭诤。兴种种论。故名诤论。四毁谤论谓人怀恨发愤。或以粗恶语。或以不逊语。或以不实语等。更相毁谤。
		</desc>
	</Doc>
	<Doc>
		<title>六种梦</title>
		<desc>
            一正梦正梦者。谓内心无所感动。而自形于梦也。二噩梦噩梦者。谓因内心有所惊愕。而形于梦也。三思梦思梦者。谓因内心有所思惟。而形于梦也。四寤梦寤梦者。谓因昼有所见。夜则形于梦也。五喜梦喜梦者。谓因内心有所欣喜。而形于梦也。六惧梦惧梦者。谓因内心有所怖惧。而形于梦也。
		</desc>
	</Doc>
	<Doc>
		<title>六种巧方便</title>
		<desc>
            一随顺巧方便谓菩萨欲为众生说法。先以善巧方便。随顺教诫。令生信乐之心。然后以如来甚深法义。分别解说。令其易解易入。获大利益。是名随顺巧方便。二立要巧方便要即誓约也。谓若有众生来从菩萨求索田宅饮食钱财种种资生之具。菩萨即与立要誓之言。汝能供养父母沙门婆罗门及受持禁戒。我当施与。如其不能。则不施与。彼诸众生既闻如是要誓。即能如说修行。满所愿欲。是名立要巧方便。(华言勤息。梵语婆罗
		</desc>
	</Doc>
	<Doc>
		<title>六种散乱</title>
		<desc>
            一自性散乱谓五识自性。驰逐外缘。乖于静定。故名自性散乱。二外散乱谓正修善时。于五欲境上其心驰散。不能寂静。故名外散乱。三内散乱谓修定时。发起沉掉及于诸尘而生味着。退失静定。故名内散乱。四相散乱谓欲令他人信己有德。诈见修善之相。由此因缘。所修善法。渐更退失。故名相散乱。五粗重散乱谓修善法时。起我我所
		</desc>
	</Doc>
	<Doc>
		<title>六种摄</title>
		<desc>
            摄即摄取。亦摄受也。谓菩萨以此六种摄诸众生。过去已摄。现在今摄。未来当摄。乃至历尘数劫。无有疲厌。故名六种摄。一顿摄顿。遽也。谓菩萨从初发心。于一切众生作父母想。随力所能。直以一切乐事饶益而摄取之。是名顿摄。二增上摄增上犹增胜也。谓菩萨既已发心。若于父母起尊重心。种种方便。劝修善法。随时供养。知恩报恩。若于妻子眷属。教修善法。令其胜进。或菩萨为王。即摄
		</desc>
	</Doc>
	<Doc>
		<title>六种身风</title>
		<desc>
            一入息风谓诸众生处胎卵位时。先于脔中有业风起。穿身成穴。如藕根茎。复有外风渐从口鼻相续而入。名入息风。二出息风谓入息风适至身内。有风续出。名出息风。三发语风谓风从脔中生。流转冲喉。鼓动唇舌。由此势力而能发声。名发语风。四除弃风谓有别风蠲内秽物。心生苦受。欲除弃之。以风引出。因此风力。令身安稳。名除弃风。五随转风谓有别风遍随身支诸毛孔转。名随转风。六动身风谓身动转。皆属于风。名动身风。
		</desc>
	</Doc>
	<Doc>
		<title>六种味</title>
		<desc>
            谓凡调和饮食之味。各有所宜。无出此之六种。虽进修道行之人。不尚于味。然滋益色力。亦由于此。所谓身安则道隆。故有六味之须也。一淡味淡。薄味也。味之淡者。是受诸味之体也。二碱。盐味也。其性润。能滋于肌肤。故味之调者。必以盐为首。三辛味辛辣味也。其性热能暖腑藏之寒。故味之辣者为辛。四酸味酸。酢味也。其性凉。能解诸味之毒。故味之酢者为酸。五甘味甘。甜味也。其性和。能和脾胃。故味之甜者为甘。六苦味苦。苦味也。其性冷。能解腑藏之热
		</desc>
	</Doc>
	<Doc>
		<title>六种性</title>
		<desc>
            种性者。种别性分也。种即种子。有发生之祢。性即性分。乃自分不改之义。璎珞经。对别教十住十行十回向十地等觉妙觉而论。故有六种性。然性通六位。种局在因。故前之四位名种。等觉虽在因。然胜前得称为觉。故不言种也。一习种性谓十住菩萨。研习空观。被见思惑。故名习种性。二性种性谓十行菩萨。虽证本
		</desc>
	</Doc>
	<Doc>
		<title>六种意乐</title>
		<desc>
            谓菩萨修习一切法门。皆须作意欣乐也。一广大意乐谓菩萨以满恒河沙等世界七宝奉施如来。复能持戒忍辱精进禅定智慧。乃至现世得证佛果。犹无厌足。是名广大间乐。二长时意乐谓菩萨行于六度。乃至见现世得证佛果。心常好乐。无有间息。是名长时意乐。三欢喜意乐谓菩萨能以六度饶益有情。由此所作。心生
		</desc>
	</Doc>
	<Doc>
		<title>六种因</title>
		<desc>
            一当有因谓现在六根对于六尘所作之法为因。此因能招未来当有之晨。故名当有因。二相续因谓因一念之心攀缘根尘。以成善恶之业。而招未来之果。于未来果。复起善恶之业。展转无有断绝。故名相续因。三相因谓以所作善恶业相为因。由因感果。无有断绝。故名相因。四作因谓作胜因。已获胜报。于胜报上更作胜因。故名作因。五显示因谓一念妄想若生。必有所作善恶业相。
		</desc>
	</Doc>
	<Doc>
		<title>六种震动</title>
		<desc>
            六种震动者。动起涌三种是形。震吼击三种是声。于形声中各举一种。故言震动。六种复各有三相。遂成十八种震动之相也。一动动者。摇扬不安之谓。动有三相。一方独动名动。四方俱动名遍动。八方齐动名普遍动。二起起者。自下渐高之谓。起有三相。一方独起名起。四方俱名遍起。八方齐起名普遍起。三涌涌者。忽然腾举之谓。涌有三相。一方独涌名涌。四方俱涌名遍涌。八方齐涌名普遍涌。四震震者。隐隐出声之谓。震有三相。一方独震名震。四方俱震名遍震。八方齐震名
		</desc>
	</Doc>
	<Doc>
		<title>六种住</title>
		<desc>
            六种住者。约别教位次而论也。以此六人所证之位。皆不退失。故名为住。一种性住种即能生之义。性即自分不改之义。谓别教菩萨。于十住十行位中。道种成就。无有退失。数数增进。故名种性住。二解行住解即解了。行即修行。谓别教菩萨。于十回向位中。修习
		</desc>
	</Doc>
	<Doc>
		<title>六着心</title>
		<desc>
            一贪着心引取之心为贪。谓于六尘等顺情之境。引取无厌亦着不舍。故名贪着心。二爱者心贪取之心为爱。谓于六尘等顺情之境而生爱欲。变着不舍。故名爱着心。三嗔着心忿怒之心为嗔。谓于一切违情之境。即起忿怒。不能舍去。故名嗔着心。四痴着心迷惑之心为痴。谓于一切事理诸法。无所明了。妄生邪见。执着不舍。故名痴着心。五欲着心乐取之心为欲。谓于可爱之境而起乐欲。变着不舍。故名欲着心。六慢着心
		</desc>
	</Doc>
	<Doc>
		<title>龙华三会</title>
		<desc>
            弥勒下生经云。弥勒菩萨。即于出家之日。便得成佛。坐于龙华树下花林园中。三会说法。故云龙华三会。第一会度九十六俱胝声闻众华言百亿。记云。若诸国王大臣。长者居士。男女一切施主。于今释迦牟尼佛正法中。能作佛事自种善根。或教他种。以七宝金银鍮石铜铁木石泥土。或以缯缕。或以彩画。作佛形像。及窣堵波。若大若小。乃至最小如指节大。或以香花诸妙供具而为供养。由如是善根力故。至弥勒如来成正觉时。善得人身。于第一会
		</desc>
	</Doc>
	<Doc>
		<title>龙树四教</title>
		<desc>
            龙树论师乃西天第十三祖。尝立四教判释经论。故云龙树四教也。一有门谓阿含小乘等经。说一切因果之法。悉皆实有。是为有门。二空门谓大品般若等经。说真空实相之理。荡除众生情执。是为空门。三亦有亦空门谓深密等诸大乘经。说有谈空。互相无碍。是为亦有亦空门。四非有非空门谓中论等说一切法。皆即空之有是非有。即有之空是非空。互泯互融。即第一义。是为非有非空门。
		</desc>
	</Doc>
	<Doc>
		<title>龙四生</title>
		<desc>一卵生卵生龙。居吒奢摩离树东面。所居宫殿。皆七宝庄严。二胎生胎生龙。居树南右。所居宫殿。皆七宝庄严。三湿生湿生龙。居树西面。所居宫殿。皆七宝庄严。四化生化生龙。居树北面。所居宫殿。皆七宝庄严。
		</desc>
	</Doc>
	<Doc>
		<title>龙五不能隐形</title>
		<desc>
            经云。佛与众僧在给孤独园。有海龙王变为人形。来求出家。诸比丘不知是龙。即度出家。时龙比丘摄心坐禅。龙性多睡。即便睡眠。不能隐形。身满房中。同住比丘后来入房。见龙大惊。唤众比丘。龙闻唤声。即便觉悟。还为比丘。跏趺坐神。大众云集。但见比丘。不见龙形。众大惊疑。即往白佛。佛言。此非人也。乃是龙王。遂唤龙比丘来。为其说法。令还龙宫。后不许比丘度龙出家。故佛说此五种因缘也。一生不能隐形生不能隐形者。谓龙初生之时。但是本形。不能化为异类之
		</desc>
	</Doc>
	<Doc>
		<title>龙有三患</title>
		<desc>
            龙。鳞虫之长。能幽能明。能大能小。然有此三患也。一熟风热沙患谓一切能。若遇热沙着身之时。烧皮烧肉及以骨体。即受痛苦。故名为患。二恶风暴起患谓一切龙。若遇恶风卒暴起时。其饰身宝衣。自然而失。龙身乃现。即受苦恼。故名为患。三畏金翅鸟患谓一切龙。正娱乐时。被金翅鸟入于龙宫。搏取始生龙子食之。即生怖畏。故名为患。
		</desc>
	</Doc>
	<Doc>
		<title>律师三法</title>
		<desc>
            一本毗尼藏华言律。谓为律师者。必本于毗尼。讽诵通利。句义辩习。文字不忘。然后可以教授于人。所以称之为律师也。二坚持不杂谓为律师者。当怀渐愧。坚持法律。于毗尼藏所有文句义疏。悉皆通达。若有问者。次第而答。不相杂乱。所以称之为律师也。三受持不忘谓为律师者。于毗尼藏所传之师。须知次第授受之由。若佛授优波离。如是次第师师相承。乃至于今。于其名字。或能说知。或知一二而不忘失。所以称之为律师也。
		</desc>
	</Doc>
	<Doc>
		<title>律有三名</title>
		<desc>一毗尼华言善治。谓能治贪嗔痴等恶也。又言调伏。谓能调练三业。制伏过非也。二尸罗华言止得。谓能止恶得善也。又名戒。戒以防止为义。以能防止身口意诸不善业故也。二波罗提木叉华言解脱。谓能远离惑业系缚而得自在也。
		</desc>
	</Doc>
	<Doc>
		<title>轮王七宝</title>
		<desc>
            长阿含经云。增劫中则有轮王出世。以一增一减为一小劫。人寿增至八万四千岁。历过百年。寿减一岁。如是减至十岁。名为减劫。此后过百年。复增一风。或云子倍父寿。名为增劫。如是增至八万四千岁时。则有金轮王出。生在王家。绍灌顶位。于十五日。香汤沐浴。受持斋戒。升高台殿。臣僚辅翼。东方忽有金轮宝现。舒妙光明。来应王所。若王欲隹东方。轮即东转。王则将诸兵众随其后行。金轮宝前。有四神导引。轮所住处。王即止驾。南西北方
		</desc>
	</Doc>
	<Doc>
		<title>轮王四德</title>
		<desc>
            一大富谓转轮王。有珍宝田宅。奴婢珠玉。象马众多。天下之人。无有能及。是为第一德。二端正姝好谓转轮王。端正姝好。颜色无比。天下之人。无有能及。是为第二德。三无疾病谓转轮王。常安隐无病。天下之人。无有能及。是为第三德。四长寿谓转轮王。常安隐长寿。天下之人。无有能及。是为第四德。
		</desc>
	</Doc>
	<Doc>
		<title>论藏华梵四名</title>
		<desc>一摩怛理迦华言本母。谓反覆论议。则能出生一切义理故也。二奢萨怛啰华言议论。谓评议辩论空有假实等法故也。三鸟波你舍华言近说。谓从近从略。说经中要义故也。四阿毗达磨华言对法。谓能对所问之法故也。</desc>
	</Doc>
	<Doc>
		<title>论有二种</title>
		<desc>
            论即辩明之义。谓造论者。或发明佛说大小二乘诸经之奥义。或发明自宗之道。辩证他宗之非。故曰论也。一立自宗立自宗者。立自家之本宗也。谓如善说法者。立善说法宗。恶说法者。立恶说法宗。应理论者。立应理论宗。分别论者。立分别论宗也。二遮他宗遮他宗者。遮止他家所立之宗也。谓如善说法者。遮恶说法宗。恶说法者。遮善说法宗。应理论者。遮分别论宗。分别论者。遮应理论宗也。
		</desc>
	</Doc>
	<Doc>
		<title>罗流四智</title>
		<desc>
            一我生已尽谓阿罗汉断见思惑尽。更不受三界生死。故云我生已尽。二梵行已立梵行即净行也。谓阿罗汉由戒定慧之行成就。得证此果。故云梵行已立。三所作已办谓阿罗汉本求出离三界。修诸梵行。生死既尽。梵行既立。故云所作已办。四不受后有谓阿罗汉生死惑业既尽。理会不受后世之身。故云不受后有。
		</desc>
	</Doc>
	<Doc>
		<title>每月十斋日</title>
		<desc>
            初一日此日四天王太子下降。按行人间。比校善恶。若念定光佛名号。则灭一切罪。增一切福。初八日此日摩醯首罗天王下降。按临人间。观察善恶。若念药师琉璃光佛中号。则灭一切罪。增一切福。十四日此日摩醯首罗天王下降。按临人间。观察善恶。若念贤劫千佛名号。则灭一切恶。生一切善。十
		</desc>
	</Doc>
	<Doc>
		<title>妙高十义喻十住菩萨行</title>
		<desc>
            妙高即须弥山也。以其四宝民成。出七金山之上。故名妙高。如来说华严经时。以自在神力。升此山顶。加被法慧菩萨。说十住菩萨之法行。有此十喻焉。一体妙谓此山以四宝所成。其体胜妙。以喻菩萨由闻思修解四法而为妙体也。二相妙谓此山有八方四级
		</desc>
	</Doc>
	<Doc>
		<title>妙行三因缘</title>
		<desc>
            一时因缘时即时分。因缘者。能生为因。助成为缘。谓五浊不增时。诸有情类具大威德。好修诸善盖于彼时。无诸浊恶。其人虽不乐为妙行。而亦自然能行也。二处因缘处即处所。谓中国也。人生中国。其性聪敏。志意调柔。能修善业。不生邪见。其人虽不乐为妙行。而亦自然能行也。三补特伽罗因缘华言有情。谓一类有情。得修妙行之众同分而居。其性和雅。能修善业。如住律仪。盖亲近妙行之众。其
		</desc>
	</Doc>
	<Doc>
		<title>灭有三义</title>
		<desc>华严疏云。或翻为灭。灭有三义。一灭业非谓戒能灭杀盗等罪业之过非。故名灭业非。二灭烦恼谓戒能灭贪嗔痴等烦恼。故名灭烦恼。三得灭果谓因戒故。既灭业与烦恼。即得无为寂灭之果。故名得灭果。</desc>
	</Doc>
	<Doc>
		<title>末法五乱</title>
		<desc>
            一当来比丘从白衣说法华言乞士。谓末法之时。白衣诈称师范。无识比丘。反从彼而受学也。二白衣居上座比丘处下谓末法之时。白衣诈言。我解大乘。坐当居上。比丘行微。坐宜处下也。三比丘说法不行听受则末法之时。比丘说法。不行承受而听。白衣所说之法。受而不舍也。四魔说为真正法为伪谓末法之时。魔之所说。以为真道。而以佛之正法反为不真也。五当来比丘畜养妻子谓末法之时。比丘不持戒。律。畜养妻子。与俗无异也。
		</desc>
	</Doc>
	<Doc>
		<title>末世五法令正法不灭</title>
		<desc>
            一尊重正教谓诸比丘唯依正教进修。远离小乘及诸外道偏邪之说。是故能令正法不灭。二止息嗔恶谓诸比丘常行忍辱。不生嗔恚。德誉远闻。令人归仰。是故能令正法不灭。三敬事上座谓诸比丘于大德之人居上座者。恭敬顺事。勤求法要。是故能令正法不灭。四爱乐正法谓诸比丘于上座所闻说妙法。深生爱乐。欢喜奉行。是故能令正法不灭。五善诲初习谓诸比丘于大乘法方便演说。令初心习学之人。有所依凭。进修于道。是故能令正法不灭。
		</desc>
	</Doc>
	<Doc>
		<title>母六亲</title>
		<desc>
            一舅舅者。即母之舅。乃外祖母之兄弟。于己为舅公也。二姨姨者。即母之姨。乃外祖母之姊妹。于己为姨婆也。三兄兄者。即母之兄。于己为舅也。四弟弟者。即母之弟。于己亦为舅也。五儿儿者。即母之女。于己为姊妹也。六孙孙者。即母之孙。乃兄弟之子。于己为侄女也。
		</desc>
	</Doc>
	<Doc>
		<title>内五法</title>
		<desc>
            经云。佛于俱舍犁国坐夏将竟。难提以久不见佛。特往瞻礼。佛告难提云。汝若见我。若不见我。常当行内五法。然此五法。亦名内五事。皆称内者。以此五法。皆从心发故也。一舍不信意谓佛弟子当于如来之法。常存正信之意。则无量法门。皆可从此而入。所谓信者。道之源。功德之母也。设有不信之意。悉当除去。是为舍不信意。二舍不净行谓佛弟子当受持如来戒法。常令三业清净。则一切烦恼不能染污。设有不净之行。悉当除去。是为舍不净行。(三业者。身业。口业。意业
		</desc>
	</Doc>
	<Doc>
		<title>南山三观</title>
		<desc>
            南山三观者。即终南山宣律师之所立也。一性空观性即性分也。谓声闻缘觉小乘之人。观因缘所生一切诸法。其性本空。皆无有我。常以此理照察自心。故名性空观。二相空观相即相状也。谓藏通二教菩萨。观因缘一切所生诸法。其相本空。提众生情执。妄见种种差别之相。常以此理照察自心。故名相空观。三唯识观识即心识也。谓别圆二教大乘菩萨。皆了世间一切外尘诸法。自性清净。本来无实。此
		</desc>
	</Doc>
	<Doc>
		<title>南中三教</title>
		<desc>
            南中三教者。谓自齐朝已后。江南诸师立此三教。判如来一代所说之法也。一渐教谓佛说法。始自鹿苑。终至双树。从小至大。是名渐教。三顿教谓佛最初为诸菩萨说华严经。如日初出。先照高山。是名顿教。三不定教谓别有经。虽非顿渐所摄。而明佛性常住。即胜鬘经及金光明经等。是名不定教。
		</desc>
	</Doc>
	<Doc>
		<title>尼八集弃戒</title>
		<desc>
            华言女。弃。却也。谓尼犯此八罪。弃却于佛法之外也。一杀杀即损伤物命也。谓一切有情。皆惜身命。尼若不能悯彼。反更伤残。是故为众所弃也。二盗盗即窃取他物也。谓尼于他人所有财物。生贪乐心。不与而取。是故为众所弃也。三淫淫即染欲也。谓尼不能以礼自防。以戒自守。贪着色欲。污犯净行。是故为众所弃也。四妄妄乃虚妄不实也。谓尼隐覆实事。虚言诳他。是故为众所弃也。五触触即触着。谓尼若与男身相触。起染欲心。是故为众所弃也。六八八者八事也
		</desc>
	</Doc>
	<Doc>
		<title>尼八敬戒</title>
		<desc>
            中本起经云。佛成道后。姨母大爱道。求出家学道。佛不许。阿难白佛。愿听出家。佛言。止止。无使女人入我法中为沙门也。譬如族姓之家。多女少男。即知其家衰弱。不得强盛。阿难再请。佛乃说八敬法。若能依此。听许出家。大爱道顶戴信受。遂度为尼。一尼百岁礼初夏比丘足华言乞士。谓比丘尼。寿虽百岁。若见初受戒比丘。才经一夏者。即当礼拜于足下也。二不得骂谤比丘谓比丘尼。当
		</desc>
	</Doc>
	<Doc>
		<title>逆流十心</title>
		<desc>
            谓修行之人。由前顺流十心。昏倒造恶。积集重累。生死浩然而无际畔。今欲忏悔。应当逆此罪流。用十种心。翻除恶法也。一深信因果谓修行之人。先须正信因果。业种虽久。终不败亡。岂有自作。他人受果。是以深信善恶果报。不生疑惑。以此翻破拨无因果之心也。二生重惭愧谓修行之人。克责往昔无差无遍。弃舍净业。习诸恶行。天见我之隐罪。是故惭天。人知我之显过。是故愧人。以此翻破无惭无愧之心也。三生大怖畏谓修行之人。自念人命无常。一息不存。千载长往。幽
		</desc>
	</Doc>
	<Doc>
		<title>念佛十种心</title>
		<desc>
            弥勒菩萨白佛言。如佛所说阿弥陀佛极乐世界功德利益。若有众生。发十种心。随一一心。专念彼候。是人命终。当得往生也。一无损害心念佛之人。于诸众生常起大慈之心。不加损害。令得快乐。是名无损害心。二无逼恼心念佛之人。身心安静。于诸众生常起大悲之心。深加愍伤。令得脱苦。是名无逼恼心。三乐守护心念候之人。于佛所说正法。当鑈惜身命。守护爱惜。是乐守护心。四无执着心念佛之人。常以智慧观察。于一切
		</desc>
	</Doc>
	<Doc>
		<title>念诵忌十五地</title>
		<desc>
            念诵即想念持诵神遍也。忌者犹不宜也。经云。如来告金刚密迹王菩萨。若诸有情。为欲调他怨恶之心回伏者。欲消除一切灾障者。或求满足如意者。当择空寂幽闲胜处。结界建坛。净身语意。供养圣像。诵持佛顶轮王遍。加持作法。若得成就。则所愿满足。不可于神龙所护及药叉罗刹等地。结界作法。若在此等不善之处。则鬼神得便而来扰乱。使所作行法。不得成就。是故当忌十五地也。一神龙所护地月神龙护持
		</desc>
	</Doc>
	<Doc>
		<title>鸟四生</title>
		<desc>
            金翅鸟王与龙之类。皆具卵胎湿化四种而生。经云。大海之北。有一大树。名曰居吒奢摩离。其树高一百由旬。枝叶遍覆五十由旬。此鸟王与龙等。皆依此树四面而住。其四面各有宫殿。纵广六百由旬。七重垣墙。七宝庄严。一卵生卵生金翅鸟王。居树东面。欲啖龙时。飞往东枝之止。观大海水。乃即飞下。以两翅扇大海水。令水自开二百由旬。取龙食之。此鸟惟能取卵生龙。不能取胎湿化三生龙也。二胎生胎生金翅鸟王。居
		</desc>
	</Doc>
	<Doc>
		<title>涅盘八味</title>
		<desc>
            涅盘。华言大灭度。大即法身。灭即解脱。度即般若。是乃三德秘密理藏也。此之理藏。在诸佛不增。在众生不减。而有八种法味。故泥洹经立此八味之名也。一常住谓此涅盘之理。彻三际以常存。亘十方而常在。故曰常住。二寂灭谓此涅盘之理。寂绝无为。大患永灭。故曰寂灭。三不老谓此涅盘之理。不迁不变。无增无减。故曰不老。四
		</desc>
	</Doc>
	<Doc>
		<title>涅盘四种大乐</title>
		<desc>
            一无苦乐无苦乐者。谓无世间之苦乐也。世间之乐。即是苦因。故经云。不断乐者。则名为苦。以断乐故。则无有苦。无苦无乐。乃名大乐。此即涅盘之大乐也。二大寂静乐谓涅盘之性。是大寂静。以其远离一切愦闹法故。以大寂静名为大乐。此即涅盘之大乐也。三大知乐谓诸佛如来有大智慧。于一切法悉知悉见。名为大乐。此即涅盘之大乐也。四不坏乐谓如来之身。非烦恼无常之身。犹如金刚。不能毁坏。身不坏故。名为大乐。此即涅盘之大乐也。
		</desc>
	</Doc>
	<Doc>
		<title>女有五障</title>
		<desc>
            法华经中。谓舍利弗不知龙女是大乘根器。宿习圆因而得成佛。以为例同报障女流。故说女人有五种障也。然说此五障者。欲令女人知有此障。即当发菩提心。行大乘行。早求解脱也。一不得作梵天王谓梵天因中修持戒善。得获胜报而为天王。若女人身器欲染。则不得作梵天王。二不得作帝释谓帝释勇猛少欲。修持戒善。报为天主。若女人杂恶多欲。则不得作帝释也。三不得作魔王谓魔王因中十善具足。尊敬三宝。孝奉二亲。报生
		</desc>
	</Doc>
	<Doc>
		<title>毗婆舍那三行</title>
		<desc>
            华言观。谓以寂静之慧。观察根尘内外诸法。令三昧成就。进趣菩提。故行有三焉。一相相即观境也。谓修观之时。于此心观之中。分别了知三昧境界之相。如净明镜。照彻一切。影像了了分明也。二修行修行者。谓既了知观法之相。则善能修习一切妙行。无有过失也。三观观者。观察也。谓修观之时。于一一观法中。善能观察一一法相。而不证彼小乘
		</desc>
	</Doc>
	<Doc>
		<title>婆伽婆七义</title>
		<desc>
            婆伽婆者。总万德至极之名也。经云。婆伽婆。具此七义。不翻华言者。多含义故。即五种不翻之一也。一能破烦恼破者。裂断也。烦恼者。昏烦之法恼乱心神也。谓如来断诸烦恼乃至无明之惑。净尽无余。故云能破烦恼。二能成就诸善法谓如来于往昔无量劫中。恭敬父母和尚诸师上座。乃至修行六度四无量等一切善法。故云能成就诸善法。(劫。华言分别时节。六度者。一布施。二持戒。三
		</desc>
	</Doc>
	<Doc>
		<title>破戒五过</title>
		<desc>
            一自害毁戒之人。身口意业悉皆不净。常受贫穷。福不归身。善神远离。是名自害。二为智所诃谓毁戒之人。诸善比丘皆悉诃责而常畏避。如恶死尸。是名为智所诃。三恶名流布谓毁戒之人。三业不净。与不善人共住。善人亦不喜见。不善之名。闻于远近。是名恶名流布。四临终生悔谓毁戒之人。老死临期。恶境现前。追悔无及。是名临终生悔。五死堕恶道谓毁戒之人。既绝梵行。全无善因。福尽苦至。即随恶趣。是名死堕恶
		</desc>
	</Doc>
	<Doc>
		<title>菩萨八种因果</title>
		<desc>
            一寿因寿果寿即寿命。谓不杀物命。无伤害心。是名寿因。由不杀故。长寿住世。是名寿果。二色因色果色即色身。谓施灯明供佛。及以净物施人。是名色因。由施灯明及净物故。则得颜容光泽。身形端正。是名色果。三种姓因种姓果种即种类。姓即族姓。谓舍离憍慢之心。是名种姓因。由离憍慢故。则得生于上族。是名种姓果。四自在因自在果谓能以床敷卧具饮食汤药及种种所须之物。惠施于人。令他自在。是名自在因。由惠施故。即得大富大财大众大眷属。凡所作为。无不遂意。
		</desc>
	</Doc>
	<Doc>
		<title>菩萨二心</title>
		<desc>一大慈心慈名爱念。即与乐之心也。谓菩萨爱念一切众生。常求乐事。随彼所求而饶益之。是名大慈心。二大悲心悲名愍伤。即拔苦之心也。谓菩萨愍念一切众生。受种种苦。常怀悲心。拯救济拔。令其得脱。是名大悲心。
		</desc>
	</Doc>
	<Doc>
		<title>菩萨七相怜愍</title>
		<desc>
            一无畏怜愍谓菩萨于诸有性。以无畏力。起怜愍心。随顺众生身语意业。利益安乐。是名无畏怜愍。二如理怜愍理即法也。谓菩萨于诸有情。如法怜愍。利益一切。而终不以非法非律非贤善行劝化有情乖违于理。是名如理怜愍。三无倦怜愍谓菩萨于诸有情。殷勤怜愍。随其所宜。发起一切饶益事来。曾无厌倦。是名无倦怜愍。四无求怜愍谓菩萨于诸有情。不待求请。自起怜愍。为作利益。是名无求怜愍。五无染怜愍谓菩萨于诸有情。无爱
		</desc>
	</Doc>
	<Doc>
		<title>菩萨三修学</title>
		<desc>
            一百劫顶寂定中修诸三昧劫。华言分别时节。华言正定。顶寂定者。在众定之上。故名顶也。谓等觉菩萨住顶寂定。以大愿力住寿百劫。修一切三昧已。入金刚三昧。与一切法性相应相冥。而得一合相也。二千劫金刚定中学诸威仪谓等觉菩萨。复住寿千劫。学佛一切威仪。象王观视。师子游步。修佛无量不可思议神通化导之法皆现在前。入佛行处。坐佛道
		</desc>
	</Doc>
	<Doc>
		<title>菩萨生兜率天三事胜</title>
		<desc>
            菩萨当补佛处。故生兜率。华言知足。谓于五欲境界知止足故。一命胜菩萨已离三界生死。虽不修命业。而于彼天托生天数。寿命四千岁。天寿毕已。降生中国。以补佛处。是名命胜也。二色胜菩萨虽不修色业。既生兜率。而妙色身光明照耀。自然庄严。异诸天众。是名色胜也。三名胜佛本行集经云。菩萨既生兜率。其诸天众。即唤菩萨名为护明。展转称唤。其声上彻净居。乃至色界天顶。
		</desc>
	</Doc>
	<Doc>
		<title>菩萨十戒</title>
		<desc>
            谓菩萨奉持三世诸佛十种净戒。具足清白。无有缺犯。念诸众生颠倒破戒。我成正觉。为说真法。令离颠倒。得净戒法。是名菩萨十戒。一普饶益戒谓菩萨受持净戒。广为利益一切众生也。二不受戒谓菩萨不受外道诸戒。但自精进。奉持诸佛平等净戒也。三不住戒谓菩萨受持戒时。不求于彼欲界色界无色界受生而住也。四无悔恨戒谓菩萨不作重罪。不行谄诈。不破净行。安住正戒。心不悔恨也。五无违诤戒谓菩萨于佛所制禁戒。心常持护。无所违犯。
		</desc>
	</Doc>
	<Doc>
		<title>菩萨十施</title>
		<desc>
            一分减施谓菩萨仁慈。好行惠施。若得美妙饮食。分与众生。然后乃食。复念身中八万尸虫。依我身住。愿令普得充满。于凡所受之物。悉亦如是。是名分减施。二竭尽施谓菩萨得上妙饮食香华衣服资生之具。或有人言。汝今所有。悉当与我。菩萨自念。应为饶益诸众生。故随所有物。一切尽施。乃至身命。亦无所吝。是名竭尽施。三内施谓菩萨年方少盛。端正美好。始受转轮王位。七宝具足。王四天下。或有人言。我今衰老。焭独羸顿。若
		</desc>
	</Doc>
	<Doc>
		<title>菩萨四法</title>
		<desc>
            一善修事业谓修菩萨行者。于种种财法。惠施众生。无所吝惜。诸佛戒律。坚守护持。遇诸苦难。忍受无悔。诸正法行。精进无怠。安住禅定。心不散乱。以正智慧。照了诸法。乃至种种行业。皆悉修习。是为善修事业。二方便善巧谓修菩萨行者。于诸有情。或于圣教。有未入者令其趣入。已趣入者令其成熟。已成熟者令其解脱。乃至诸戒律仪受持毁犯。种种方便。令诸有情皆得利益。是为方便善巧。三饶益于他谓诸菩萨行者。于诸有情。
		</desc>
	</Doc>
	<Doc>
		<title>菩萨四法门</title>
		<desc>
            一智门谓菩萨以大智慧。善知一切众生根性。随顺调伏。令其解脱。是为菩萨智门。二慧门谓菩萨以大妙慧。为诸众生分别宣说深法句义。亦欲令其开发慧性。照了万法本来空寂。是为菩萨慧门。三陀罗尼门华言总持。以其持善不散。持恶不生也。盖菩萨以总持之法。随顺一切众生言音。开导正信。令其灭诸恶心。而行一切善法。是为菩萨陀罗尼门。四无碍解门谓菩萨以无碍智解。为诸众生宣说无尽甚深法义。亦
		</desc>
	</Doc>
	<Doc>
		<title>菩萨四弘誓</title>
		<desc>
            一心如大地谓愿我心如大地。长养众生道芽善种。皆成圣果。二心如桥般谓愿我心如桥船。运度众生。不滞中流。达于彼岸。三心如大海谓愿我心如大海。涵育众生。同得真源。沾于法味。四身如虚空谓愿我身如虚空。包含物。与诸众生。平等无二。同证法性。
		</desc>
	</Doc>
	<Doc>
		<title>菩萨四净</title>
		<desc>
            一身净谓菩萨断除惑业。身器清净。成无上道。生灭自在。是名身净。二缘净谓菩萨为摄化众生故。现种种神通。出没自在。诸缘无碍。是名缘净。三心净谓菩萨修习梵行。离诸烦恼。于一切法不生取着之心。是名心净。四智净谓菩萨善知世间出世间之法。得清净智。无有挂碍。是名智净。
		</desc>
	</Doc>
	<Doc>
		<title>菩萨四事入于法门</title>
		<desc>
            一入禅思门谓菩萨说法。开导众生。必先入定思惟。观其根器。或大或小。大者即说大法。小者即说小法。方便随宜。称机合道。是为入禅思门。二入智慧门谓菩萨说法。以智慧照了。于诸章句义理。通达无碍。悉令一切众生。悟解明了。破诸痴暗。生法喜心。是为入智慧门。三入总持门谓菩萨入诸善法。持令不忘。遮诸恶法。持令不生。于诸众生。运大慈与乐之心。即持善也。起大悲拔苦之心。即遮苦也。是为入总持门。四入辩才门谓菩
		</desc>
	</Doc>
	<Doc>
		<title>菩萨四心</title>
		<desc>
            菩萨。华言觉有情。谓菩萨发此四种心。度诸众生。故天亲颂曰。广大第一常。其心不颠倒。是也。一广大心谓菩萨发心度生。欲令三界四生之类。普济度。无一众生而不度者。所度众生。无量无边。是名广大心。二第一心谓菩萨度脱三界四生之类。不欲令证声闻小果。要皆令人无余涅盘。是名第一心。三常心谓菩萨度无量
		</desc>
	</Doc>
	<Doc>
		<title>菩萨听法五种想</title>
		<desc>
            一作宝想谓菩萨听法。当念正法尊贵。希有难得。是名作宝想。二作眼想谓菩萨听法。当念此法如眼。开我昏暗。令生智慧。是名作眼想。三作明想谓菩萨听法。当念正法。如日光明。一切等照。是名作明想。四作大果胜功德想谓菩萨听法。当念此法。令我能得涅盘及大菩提胜功德果。是名作大果胜功德想。五作无罪大适悦想谓菩萨听法。当念于现法中虽未证得涅盘及大菩提。即当偏差法如宝修正行止观。离诸罪垢。得大悦乐。是名作
		</desc>
	</Doc>
	<Doc>
		<title>菩萨五种相</title>
		<desc>
            一怜愍相谓菩萨以慈悲菩提之心。愍念一切众生。广行方便。饶益摄受。是为怜愍相。二爱语相谓菩萨能于一切佛法。巧妙宣说。柔言软语。令诸众生而得正信。是为爱语相。三勇健相谓菩萨为众生故。于诸难行苦行而悉行之。不生退屈。是为勇健相。四开手相开手者。开手以物与人也。谓菩萨悲愿深重。能行布施。济贫拔苦。而以财慧普摄一切。是为开手相。五释义相谓菩萨为众生故。施无碍辩。解经释义。以最上法而摄受之。是名释义相。
		</desc>
	</Doc>
	<Doc>
		<title>菩萨五种自在</title>
		<desc>
            菩萨悲智并运。行满足。其于寿命受生等事。故得自在无碍也。一寿命自在谓菩萨成就法身慧命。了无生死寿夭。延万劫不为长。促一念不为短。但为度脱有情。以诸方便。而随机示现长短寿命之相。其心无所挂碍。是为寿命自在。二生自在谓菩萨为度脱有情。以大悲心。随类受生。饶益一切。处天宫不为乐。入地狱不为苦。去住无碍。是名主自在。三业自在谓菩萨万行具足。悲智双运。或现神通。或说妙法。或入禅定。或修苦行。所作行业。但为利他。纵任无碍。是为业自在。四
		</desc>
	</Doc>
	<Doc>
		<title>菩萨行有四难</title>
		<desc>
            一背己利世难谓修菩萨行者。其心专为利益一切众生。而无一毫为己之念。非如世人但求自利而不能利他。是为背己利世难。二行相唯苦难谓修菩萨行者。不乐世间种种欲乐受护身命。唯为利益众生。以满本愿修行苦行。是为行相唯苦难。三处经诸有难谓修菩萨行者。其心但为利益众生。诸有苦处无不经历。示现出生。代受其苦。是为处经诸有难。四时劫无量难劫。华言分别时节。华梵双称。故名时劫。谓修菩萨行者。唯求
		</desc>
	</Doc>
	<Doc>
		<title>菩萨修十法见涅盘</title>
		<desc>
            华言灭度。经云。师子吼问佛言。菩萨成就几法。能见如是无相涅盘。至无所有。佛言。成就十法。则明见涅盘无相。至无所有处。一信心具足谓修菩萨行。须发起圆常正信之心。信一切法皆是佛法。一切众生皆有佛性。如经所云。深信十方诸佛。方便示现。一切众生及一阐提。悉有佛性。亦信如来永无生老病死。乃至信于如来。毕竟不入涅盘之类。是名信心具足。(阐提。
		</desc>
	</Doc>
	<Doc>
		<title>菩萨修十种得地三昧</title>
		<desc>
            华言正定。盖地之为德。博厚平静。物无不载。生育滋长。不自为功。包含摄受。周遍无量。于净于秽。了无憎爱。菩萨修行。得其三昧。有似于地。故名得地三昧。一广大无边谓菩萨功德智慧。不可思议。庄严愿行。无量无边。譬如大地。周遍十方。无有界限也。二存济众生谓菩萨以广大慈悲之心。遍行六度。于法界一切有情。悉能存济。得所依止。凡有所需。若法若财。悉如其意。随时随处。无有限碍。如地广大。了无边际。一切众生。皆能容受。随其种性。各得依止
		</desc>
	</Doc>
	<Doc>
		<title>菩萨修十种念处</title>
		<desc>
            念即能念之智。身即所念之处。智即能观之观。处即所观之境。菩萨于十种法常自观察。是为十种念处也。一身念处身以积聚为义。谓积聚诸根而成身也。菩萨观察所有身中从我所起诸不善法皆悉远离。又当从顶至踵遍观其身而悉无我。是身不净。臭秽可恶。作是观时。身中所起贪爱诸欲及计我想等执。悉不可得。则能成就一切善法。远离一切恶法也。二受念处受以领纳为义。谓六根受六尘也。菩萨思惟所有诸受。皆悉是苦。愚人颠倒。计以为乐。贪爱染着。不肯暂舍。菩
		</desc>
	</Doc>
	<Doc>
		<title>菩萨修行九种差别</title>
		<desc>
            一善行生死菩萨成就道业。为化导有情。虽出没于生死中。不为生死染着。譬如病人。服苦涩药。但为除病。不生嫌弃也。二善行众生菩萨于诸众生。起大悲心。设有病苦。常行救济。不生疲怠。譬如良医。亲近病者。心无厌舍也。三善行自心菩萨能调伏自心。破除烦恼。增长菩提。譬如有智之人。善能调伏奴仆之类也。四善行欲尘菩萨虽处欲尘而不染着。精修梵行。增长法财。譬如商人善于贩卖。获大利益也。五善行三业菩萨精修于身口意二者之业。思
		</desc>
	</Doc>
	<Doc>
		<title>菩萨有七种大</title>
		<desc>
            一法大法即诸佛所说之法也。谓菩萨能受持十二部经之法。最上最大。故名法大。二心大心即诸佛广大之心也。谓菩萨能发阿耨多罗三藐三菩提心。故名心大。三解大解谓解了。谓菩萨由解十二部经。了知诸法义理。悉无疑碍。故名解大。四净心大谓菩萨既能
		</desc>
	</Doc>
	<Doc>
		<title>菩萨有五种生</title>
		<desc>
            一息苦生谓菩萨以愿力自在力。于饥馑世。受大鱼等身。以肉救济一切众生。于疾病世。为大医王。救治众生。于刀兵世。为大力主。以善方便诚信之言。等心救济。息于战诤。于系缚鞭打逼迫之处。为息恼故。生于王家。以正法化邪见众生。于外道奉事天神造诸恶行之家。亦生彼处。断彼邪见及诸恶行。如是无量生处。悉皆往生。是名息苦生。二随类生谓菩萨以愿力自在力。于种种众生天龙鬼神阿修罗等。及诸外道邪见恶行等类。菩萨悉生其中。为其导首。引令入正。及以善法广为
		</desc>
	</Doc>
	<Doc>
		<title>七宝</title>
		<desc>
            七宝诸经所载不同。旧出二种。其间名同而华梵不一。今依翻译名义。亦列二种。皆以而用华言各释其下也。一苏伐罗华言金。大智度论云。金出山石沙赤铜中。而有四义。一者色无变。二者体无染。三者转作无碍。四者令人富。以是等义。故名为宝。二阿路巴华言银。大智度论云。银出烧石中。世名白金。亦有四义。与前金同。故名为宝。三琉璃华言青色宝。观经疏又云吠琉璃耶。华言不远。谓西域有山。去波罗奈城不远。山出此
		</desc>
	</Doc>
	<Doc>
		<title>七辩</title>
		<desc>
            一捷辩谓菩萨智慧。通达诸法名字。分别无滞。捷如影响。故名捷辩。二迅辩谓菩萨明于事理。心无疑暗。善赴机缘。随问即答。语言迅疾。犹若悬河。故名迅辩。三应辩谓菩萨以一切文字名义。庄严种种法语。应时应机。无有差异。随其所问。应答无穷。故名就辩。四无疎谬辩谓菩萨随一切众生根性所乐闻法而为说之。皆契真理。无有差失。故名无疎谬辩。五无断尽辩谓菩萨于一字中能说一切字。一语中能说一切语。一法中能说一切法。
		</desc>
	</Doc>
	<Doc>
		<title>七财</title>
		<desc>
            财者。信等七种出世间之法财也。一切众生。行此七法。资成道果。故谓之财。一信财信即信心。谓信能决定受持正法。以为世佛之资。故名信财。二进财进即精进。谓未能见真谛理。而一心精进求出离道。以为成佛之资。故名进财。三戒财戒即戒律。谓戒为解脱之本。能防身口意之非。止身口意之恶。以为成佛之资。故名戒财。四惭愧财惭者惭天。愧者愧人。谓既能惭愧。则不造诸恶业。以为成佛之资。故名惭愧财。五闻财闻为三慧之首。闻必能思。思必能修。谓若
		</desc>
	</Doc>
	<Doc>
		<title>七常住果</title>
		<desc>
            常住者。无灭无生。不迁不变之谓也。果者。在修曰因。在证曰果。谓此七种即诸佛所证法身之果德也。以其清净圆满。体性坚凝。皆名常住果也。一菩提华言道。即诸佛所得清净究竟之理也。以其无灭无生。不变不迁。是为常证究竟法身之果。以其无灭无生。不迁不变。是为常住果。三真如离妄曰真。不异曰如。即诸佛所证真实无妄之德。以其无灭无生。不迁不变。是为常住果。四佛性佛性者。党性也。即诸佛所证真觉湛明之性。无染无净。离过绝非。以其无灭无生。不
		</desc>
	</Doc>
	<Doc>
		<title>七处征心</title>
		<desc>
            七处征心者。佛于楞严会上征诘阿难心目所在之处也。此由阿难遭摩登伽之幻术。佛敕文殊将咒往护。提奖阿难。归来佛所。佛问其发心出家之始。阿难以见佛胜相而答。佛遂征其心目所在。阿难答以目在外而心在内。及佛征其心不在内。又计之在外。如是展转穷逐征诘。至于无所着处。使其妄心无所依止。盖由阿难不知妙净明心。遍一切处。无在我不在。而妄认缘尘。分别影事。以为心相。佛欲破其妄想缘心。显其妙净明体。故有七处征心之说也。(华言庆喜。梵语摩登
		</desc>
	</Doc>
	<Doc>
		<title>七大</title>
		<desc>
            大即体性圆融。周遍无外之义。盖由万法不离地水火风而成。依空建立。因见有觉。因识有知。举此七种。则自他依正色心一切万法无不摄矣。然以众生迷失本心。根尘对起。知见妄分。听不出声。见不超色。但于日镜和合处见火起。月珠和合处见水生。各不相容。执相成碍。殊不知如来藏中水火性空。本周法界。随众生心循业发现。故世尊于楞严会上开悟阿难及诸大众。会七大万法皆归如来藏。故说此七大之相也。(依正色心者。依即所依国土。正谓正受果报。即能依之身也。色即
		</desc>
	</Doc>
	<Doc>
		<title>七法不可避</title>
		<desc>
            一生不可避谓人受生。皆由前世善恶之业。若前世作善。今生善处。前世作恶。今生恶处。若欲避恶报而求生善处。欲辞善处而从恶报者。皆不可得。故云生不可避。二老不可避谓人年幼。颜色鲜泽。发黑齿白。气力坚强。一旦老耄。头白齿落。气短呻吟。形神昏昧。欲使不老。终不可得。故云老不可避。三病不可避谓人强健之时。行步轻捷。饮食自恣。若四大不调。或业缘所感。疾病卒至。眠伏床枕。不能起离。欲使常安无病。终不可得。故云病不可避。(四大者。地大。水大。
		</desc>
	</Doc>
	<Doc>
		<title>七方便</title>
		<desc>
            方谓方法。便谓便宜。犹善巧也。谓一切众生欲出三界断除烦恼惑业而证真空涅盘之理。必先以此七种法门而为方便也。一五停心停。止也。住也。心即虑知心也。谓众生多贪者。以不净观治之。多嗔者。以慈悲观治之。多散者。以数息观治之。愚痴者。以因缘观治之。多障者。以念佛观治之。修此五法。能止住五种妄心。故名五停心。二别相念别谓各别。相谓行相。念即观也
		</desc>
	</Doc>
	<Doc>
		<title>七佛</title>
		<desc>
            七佛者。谓过去庄严劫中三佛。现在贤劫中四佛也。一毗婆尸佛华言有四。以其如月圆智满。则云遍见。魄尽惑亡。则云净观。既圆且净。则云胜观胜见。是为七佛之首也。二尸弃佛华言火。又云持髺。谓无分别智。最为尊上。处于心顶也。过毗婆尸佛三十劫后而成正觉。二毗舍浮佛华言遍一切自在
		</desc>
	</Doc>
	<Doc>
		<title>七垢</title>
		<desc>
            一欲垢欲即希求之义。垢者。尘也。污也。谓人于诸所有功德。不求他知。若欲令他知我成就如是功德。是名欲垢。二见垢见者。执着分别也。谓人于诸所有功德。无执着分别之见。若生执着。是名见垢。三疑垢疑者。迷惑不了也。谓人于诸所有功德。若或疑惑为功德耶。为过失耶。如是疑者。是名疑垢。四慢垢慢者。恃己凌他也。谓人不以己之所有功德与他校量而生轻慢。若生轻他之心。是名慢垢。五憍垢憍者。矜夸自高也。谓人不以己之所有功德而生忻喜。若生忻喜贡高之心
		</desc>
	</Doc>
	<Doc>
		<title>七海</title>
		<desc>
            一盐水海金刚三味经云。海有金刚轮。随时转故。令大海水同一盐味。故名盐水海。二乳海谓世有一海。其味如乳。故名乳海。三酪海谓世有一海。其味如酪。故名酪海。四酥海谓世有一海。其味如酥。故名酥海。五蜜水海谓世有一海。其味如蜜。故名蜜水海。六吉祥草海谓世有一海。生吉祥草。故名吉祥草海。七酒海谓世有一海。其味如酒。故名酒海。
		</desc>
	</Doc>
	<Doc>
		<title>七见</title>
		<desc>
            分别曰见。谓外道于诸法中。执己为是。以正为非。迷惑不解。失于正理。故有七种之见也。一邪见谓无正信。诽谤正法。而于善恶果报及正因缘所生善法。一切拨以为无。是为邪见。二我见谓不知此身五蕴所成。虚假不实。妄计为身。强立主宰。恒执为我。是为我见。三常见谓不知己身及诸外物。皆悉无常。终归坏灭。
		</desc>
	</Doc>
	<Doc>
		<title>七金山</title>
		<desc>
            七金山者。谓山皆有金色光明故也。七重环绕须弥山外。高广形量。次第减半。如须弥山高八万四千由旬。双持山止高四万二千由旬之类。是也。一双持山双持山者。谓二山相倚也。又言持双者。文互用耳。此山高广。各四万二千由旬。二持轴山持轴山者。谓山峰上耸。形如车轴也。高广各二万一千由旬。三檐木山檐木。树名。以山形似此树。故名檐木。高广各一万五百由旬。四善见山善见山者。谓见者称善也
		</desc>
	</Doc>
	<Doc>
		<title>七净华</title>
		<desc>
            不染白净。华乃对果而言。即因中所修之行也。谓二乘修习无漏之业。以七种净行为华。而证道果。故言七净华也。维摩经云。定水湛然。满布以七净华。是也。一戒净华戒净华者。谓摄律仪等戒。即正语正业正命也。谓二乘持守戒法。摄身口意业。若戒行清净。则果自成也。二心净华
		</desc>
	</Doc>
	<Doc>
		<title>七聚</title>
		<desc>
            聚即类聚。谓聚众律以成其类。随犯而制之。故名七聚也。一波罗夷华言极恶。有三义。一者退没。由犯此罪。道果无分。没溺恶道。二者不共住。谓非但失道而已。不得于说戒羯磨僧中共住。三者堕落。舍此身已。堕在阿鼻地狱也。二僧残残者。如人被斫。命虽未尽。而身已伤残也。谓若犯此罪。僧为作法。忏除其过。故名僧残。三偷兰遮华言大。遮即遮障善道。华梵兼称。故云偷兰遮。谓大障一切善根也。
		</desc>
	</Doc>
	<Doc>
		<title>七觉分</title>
		<desc>
            觉即觉了。谓觉了所修之法是真是伪也。分即支分。谓此七种法。各有支派分齐。不相杂乱。故名七觉分。亦名七觉支。择进喜三觉分属慧。除舍定三觉分属定。念觉分兼属定慧。故摩诃止观云。修此七觉。即得入道。是也。一择法觉分择即拣择。谓用智慧观察诸法之时。善能简别真伪。而不谬取虚伪之法。故名择法觉分。二精进觉分不杂名精。无间名进。谓修诸道法之时。善能觉了。不行无益苦行。而于真正法中。常能用心专一。无有间歇。故名精进觉分。三喜觉分喜即欢喜。谓
		</desc>
	</Doc>
	<Doc>
		<title>七空</title>
		<desc>
            由凡夫执着妄想自性故如来为说空法以破之。诸经所说空义不一。今言七种者。乃赴一时之机。如应病与药也。一相空谓一切诸法之性。自他共离之相皆空。是为相空。二性自性空谓于当念观一切所生之法。悉由因缘和合而成。本无自生之性。是为性自性空。三行空谓五阴之身。本无有我。亦无我所。众生不了。执阴成我。从我
		</desc>
	</Doc>
	<Doc>
		<title>七流</title>
		<desc>
            流者。即见思二惑也。此惑能漂流众生入生死海故也。谓四果之人。因修四谛之法。能断见思之惑。而不流转三界。故有七流之义焉。一见谛所灭流谓初果之人。见真谛理。能断欲界见惑。因灭此惑。不流转欲界。故云见谛所灭流。二
		</desc>
	</Doc>
	<Doc>
		<title>七难</title>
		<desc>
            难即厄难苦恼之处也。谓火有焦身绝命之忧。故为初难。水有沉有浮。故为二难。罗刹虽暴。缓于火水。故为三难。刀杖非随得随戮。必须研罪虚宝。故为四难。鬼取非的。命衰逢害。故为五难。枷锁系身。未为失命。故为六难。怨贼觅宝。与宝即脱。故为七难。而此七难。一一皆有果报恶业烦恼三种。今但明人中果报之一种也。有以罗刹难中风难。足为八难者。非也。一火难观间经云。若有持是观世音菩萨名者。设入大火。火不能烧。盖持者。口为诵持。心为秉持。言其执持无
		</desc>
	</Doc>
	<Doc>
		<title>七日轮出</title>
		<desc>
            七日轮出者。动末之相也。天地始终。谓之一劫劫尽坏时。火灾将起。一切人民。皆作恶业。遂使天久不雨。所种不生。诸水泉源。皆悉枯竭。久久之后。风入海底。取日宫殿。于须弥山边。置日道中。遍照世间。草木凋落。如是一日乃至七日。次第而出。消竭海水。大地遍起乾坤洞然。直至梵天。悉皆荡尽。故有七日出现之说也。一日出一日出时。百草树木。一时凋落。二日出
		</desc>
	</Doc>
	<Doc>
		<title>七识住</title>
		<desc>
            识即心识。住者。谓此识随所感报而安住也。论中不及四禅天非想非非想天者。偈曰。善处在欲界。及色界三地。无色界亦然。是说为识住。一欲界人天识住谓欲界中人若初受生。此识即托母胎。遂依母息出入。及出胎身而住。又右因修戒善。感报而生欲天。此识即依化生之身而住。是为欲界人天识住。二初禅天识住谓于欲界修习禅定之时。忽觉身心凝然。运运而
		</desc>
	</Doc>
	<Doc>
		<title>七随眠</title>
		<desc>
            烦恼妄惑依附不舍曰随。五情暗冥曰眠。以无明种子潜伏藏识。而能生起一切烦恼结业。故名随眠。又名七使者。使犹驱使也。由此妄惑驱使心神流转三界故也。一贪随眠贪者。引取无厌也。下级贪欲之惑。潜伏藏识。随附不舍而为种子。能生一切贪染之欲。故名贪随眠。二嗔随眠嗔者。忿怒不息也。谓此嗔恚之惑。潜伏藏识。随附不舍而为种子。能
		</desc>
	</Doc>
	<Doc>
		<title>七有</title>
		<desc>
            因果不亡曰有。谓由身口意所作善恶之因。能招六趣生死之果。因果相续。故名七有。一地狱有地狱者。此狱在地之下也。谓众生由过去恶逆之因。感现在地狱之果。因果不亡。故名地狱有。二畜生有畜生者。禽兽之类也。谓众生由过去愚痴之因。感现在畜生之果。因果不亡。故名畜生有。三饿鬼有饿鬼者。常受饥饿也。谓众生由过去悭吝之因。感现在饥饿之果。因果不亡。故名饿鬼有。四天有天
		</desc>
	</Doc>
	<Doc>
		<title>七灾难</title>
		<desc>
            七灾难者。谓佛为十六大国波斯匿王等而说也。若国土中有此七种灾难。当讲读仁王般若波罗蜜经。其难即灭。万姓安乐也。一日月失度难谓日月失其所缠之度。时序不调。或赤日出。或黑日出。或二三四五日出。或日蚀无光。或日轮一重现。乃至四五重现。是为日月失度难。二星宿失度难谓二十八宿及金星彗星火星水星风星刀星南斗北斗等星。各各失其所躔之度。是为星宿失度难。(二十八宿者。角亢底房心尾箕。斗牛女虚危室壁。奎娄昴毕觜参。井
		</desc>
	</Doc>
	<Doc>
		<title>七遮罪</title>
		<desc>
            遮谓遮障圣道。逆谓不顺于理。行此七罪。不复成就善根。经云。法师不得与七逆人现身受戒是也。一出佛身血佛是一切众生慈父。能令众生悟明自心。出离苦趣。众生当历劫供养以报其恩。遍复出其身血。如与起行经云。提婆达兜举石掷佛。迸石小片。伤佛足指。即破出血。后堕地狱是也。三弑父弑者。下杀上也。谓父者子之所天。即当竭力孝养。以报
		</desc>
	</Doc>
	<Doc>
		<title>七真如</title>
		<desc>
            一流转真如流转即运动之义。真如者。真名不伪。如名不异也。谓诸众生造作一切行业。流转生死。而真如之体。本无动摇。然亦不妨随缘转变。论云。一切行无先后性。是也。二实相真如无虚妄相。故名实相。谓一切法中无人法二执也。人执者。于诸法中计着假名。执以为我。法执者。于五阴身扫为实法。计我所有。若能了此二执皆空。即是实相真如之理也。论云。一切法补特伽罗无我性。及法无我性。是也。(五阴者。色
		</desc>
	</Doc>
	<Doc>
		<title>七支</title>
		<desc>
            支即支分。身三支。谓杀盗淫。口四支。谓妄言绮语两舌恶口。总名七支。即十恶中之七也。一杀生谓断一切众生之命。故名杀生。二偷盗谓遍起恶心。取他财物。故名偷盗。三邪淫谓非己妻妾而行欲事。故名邪淫。四妄言谓以虚诞之言。欺诳他人。故名妄言。五绮语绮即文饰也。谓绮饰言语。取悦于人。故名绮语。六恶口谓以恶言加彼。令他受恼。故名恶口。七两舌谓构合是非之言。向此说彼。向彼说此。令其争鬭。故名两舌。
		</desc>
	</Doc>
	<Doc>
		<title>七知</title>
		<desc>
            七知者。谓佛于涅盘会上。告诸菩萨。住于大乘。知七善法。名具足梵行。是也。一知法知法者。谓知十二部经能诠之法也。二知义知义者。谓知十二部经中一切文字语言所诠之义理也。三知时知时者。谓善知如是时中任修寂静。如是时中任修精进。如是时中任修舍定。如是
		</desc>
	</Doc>
	<Doc>
		<title>七种不净</title>
		<desc>
            谓修行之人。恐于自他身分而起贪着。妨于正道。故令假作此不净之相。破其着心。故有七种也。一种子不净种子有二。一内种。谓人之身。从昔烦恼业因而生。二外种。谓此身受父母遗体而生。故名种子不净。二受生不净谓人之生。父母交遘。赤白和合。以成其身。故名受生不净。三住处不净谓女人之体。是不净聚。处胎十月。居生熟二脏之间。故名住处不净。四食啖不净谓处于胎中。唯食母血以资其身。故名食啖不净。
		</desc>
	</Doc>
	<Doc>
		<title>七种忏悔心</title>
		<desc>
            忏。华言悔过。华梵兼举。故云忏悔。忏名修来。悔名改往。若欲忏悔者。先当起七种心也。一生大惭愧心惭即惭天。愧即愧人。谓自惟我与释迦如来同为凡夫。而今世尊成道以来。已经劫数。而我等轮转生死。未有出期。此实可惭可愧。当以此心而行忏悔也。二恐怖心谓我等既是凡夫。身口意业常与罪相应。以是因缘。命终之后。应堕地狱畜生饿鬼。受无量苦。如此实为可惊可恐可怖可惧。当以此心而行
		</desc>
	</Doc>
	<Doc>
		<title>七种第一义境界</title>
		<desc>
            七种境界者。即诸佛菩萨所证所得之境界也。而皆云第一义者。乃约究竟极处而言。然此七种有通别之异。前六种通于佛及菩萨。后一种乃如来自到境界也。一心境界谓中道之理。无二无别。即诸佛菩萨心之所造至极之处。是名心境界。二慧境界谓至极之理。心既能造。即发通明慧性。以此慧性。分明照了。是名慧境界。三智境界谓既发慧明。则成智用。智力现前。于一切法无所不知。是名智境界。四见境界谓智用既成。则发正见。正见现前。则无诸邪妄。是名见境界。五超二见境
		</desc>
	</Doc>
	<Doc>
		<title>七种定名</title>
		<desc>
            定即禅定也。禅有二种。一者世间禅。二者出世间禅。而定名不出此七种也。一三摩呬多华言等引。远离沉掉曰等。发生功德曰引。谓能修此定。则离诸烦恼。而引发胜妙功德也。二三摩地华言等持。又云正心行处。谓众生心行。从无始来。常曲不直。能修此定。心则端直。安住一境而不动也。三三摩钵底华言等至。
		</desc>
	</Doc>
	<Doc>
		<title>七种礼佛</title>
		<desc>
            谓天竺勒那三藏。睹此方俗。不习礼佛之仪。遂传此七种之法。虽通云礼佛。而有是非浅深不同。盖欲令人知我慢求名二种之非。而归于身心礼等五种之正。从浅至深。修行获益。故有七种礼佛之名也。一我慢礼谓人礼佛。身虽设拜。无有敬心。外睹似恭。内怀我慢。是名我慢礼。二求名礼。二求名礼谓人礼佛。但为要其修行名誉。诈现威仪。常行礼拜。而实无殷重之心。是为求名礼。又名唱和礼者。谓口虽称唱
		</desc>
	</Doc>
	<Doc>
		<title>七种立题</title>
		<desc>
            隋天台智者大师。谓一大藏经题。不出人法譬三者而已。因以单复具足不同。遂立为七种也。一单一人立题单人者。如佛说阿弥陀等经。是也。谓释迦佛佛为能说之人。阿弥陀佛为所说之人。此经以两土果人立名。故云单人立题。二单法立题单法者。如大般涅盘等经。是也。谓大般涅盘以法立名。故云单法立题。(华言灭度。谓大患永灭超度
		</desc>
	</Doc>
	<Doc>
		<title>七种慢</title>
		<desc>
            谓诸众生无明妄惑。障覆于心。而生执取。恃己凌他。贡高自大。于佛法中自谓满足。所计不同。故有七种也。一慢慢者。谓同类相傲也。如于相似法中。执己相似。又于下劣中执己为胜也。二过慢过慢者。谓于同类相似法中。执己为胜。或复他人胜于己处。执为相似。言我与他同也。三慢过慢过慢者。于胜争胜也。谓他本胜于己。而执己为胜。言我定能胜于他也。四我慢我慢者。恃己凌他也。谓倚恃己之所能。欺凌于他也。五增上慢增上慢者。未得谓得也。谓未得上圣之
		</desc>
	</Doc>
	<Doc>
		<title>七种人</title>
		<desc>
            师子吼菩萨问佛言。若一切众生既有佛性。何须更习八圣道耶。佛言。性虽本具。要须修习圣道。方见佛性。譬如恒河边有七种人。或为洗浴。或畏贼寇。或为采花。则入河中。河喻生死大河。浴喻出家受戒清净。贼喻烦恼。采花喻七净花以为其因。而求涅盘之果也。(八圣道。又云八正道。即正见。正思惟。正语。正业。正命。正精进。正念。正定也。恒河之恒。华言天堂来。谓此河从高流下也。入河者。既言出家。合云出河。而言入者。要于生死之中而求涅盘故也
		</desc>
	</Doc>
	<Doc>
		<title>七种生死</title>
		<desc>
            一分段生死分即分限。段即形段。谓三界果报。寿有长短分限。身有大小形段。皆不免于生死。是为分段生死。二变易生死因移果易。名为变易。谓阿罗汉辟支佛菩萨。既离三界生死。出生方便等土。就其断惑证果之时。因移果易。论为生死。是名变易生死。三流入生死谓众生有识之初。迷真逐妄
		</desc>
	</Doc>
	<Doc>
		<title>七种受胎</title>
		<desc>
            一相触受胎谓女人月水生时。喜乐男子。若男子以身触其身分。即生贪着而便怀胎。是名相触受胎。二取衣受胎谓如优陀夷。其妇出家。分别已久。优陀夷往到妇处。两情欲爱不止。各相发问。欲精污衣。后即怀胎。是各取衣受胎。三下精受胎谓往昔有一道士。小便与精俱下。鹿母饮之。遂便情胎。生鹿子道士。是名下精受胎。四手摩受胎谓如睒菩萨。父母俱盲。帝释遥知。下至其所。为言宜合阴阳。当生儿子。答言。夫妇既悉出家。为
		</desc>
	</Doc>
	<Doc>
		<title>七种无上</title>
		<desc>
            一身无上谓如来以三十二相。八十种好。庄严其身。世出世间。无有超过其上。是名身无上也。(三十二相者。足下安平相。千辐轮相。手指纤长相。手足柔软相。手足缦网相。足跟满足相。足趺高好相。端如鹿王相。手过膝相。马阴藏相。身纵广相。毛孔生青色相。身毛上靡相。身金色相。身光面各一丈相。皮肤细滑相。七处平满相。两腋满相。身如师子相。身端直相。肩圆满相。四十齿相。齿白齐密相。四牙白净相。颊车如师子相。咽中津液得上味相。广长舌相。梵音深元相
		</desc>
	</Doc>
	<Doc>
		<title>七种性自性</title>
		<desc>
            性即不迁变之义。此不迁变性。是如来之自性。故云性自性。一集性自性集即聚也。其性自性。乃是万善聚集之因也。此约圣而论。故经云。即三世如来性自性第一义心也。二性自性谓由前第一义心所集万善之因。各有自性存于内故。是名性自性。三相性自性览而可别曰相。谓由前第一义心所集万善之因。各有自相形于外故。是名相性自性。四大种性自性大种即地水火风四大之种子也。无处不有。故名为大。言大种性自性者。谓四大种各有自
		</desc>
	</Doc>
	<Doc>
		<title>七众</title>
		<desc>七众者。谓出家五众。比丘。比丘尼。沙弥。沙弥尼。式叉摩那。在家二众。优婆塞。优婆夷也。一比丘华言乞士。谓上乞法以资慧命。下乞食以资色身也。亦名苾刍。盖苾刍。雪山香草有五义。以喻比丘五德。二比丘尼
		</desc>
	</Doc>
	<Doc>
		<title>七周行慈</title>
		<desc>
            周者周遍也。佛为多嗔众生令修众生缘慈之观而对治之。不出七境。先亲而后冤者。从易而至难也。若以平等之心观之。何冤保亲。于此七境。境境悉以三乐与之。使冤亲无间。故先假作此观以破嗔障。而于众生实未得其乐也。一上品亲上品亲。谓己之父母师长也。
		</desc>
	</Doc>
	<Doc>
		<title>乞食四分</title>
		<desc>
            乞食之法。一日止以七家为限。为无多贪故也。出家之人。常行乞食。复分作四分。故名乞食四分。一分奉同梵行者同梵行者。谓同修净行之人也。凡乞食时。必有同修之人。看守房舍。或有老病。不便行履者。得食归时。则以一分奉之。令其饱满。亦得安心修道也。一分与穷乞人与穷乞人者。谓乞得食时。遇有穷苦求乞之人。当起怜悯心。作自饥想。亦以一分施之。令其饱满。劝他修善也。一分与诸鬼神与诸鬼神者。谓乞得食时。即以净器盛贮一分。待日晡时。则然香讽咒加持。普
		</desc>
	</Doc>
	<Doc>
		<title>乞食遮五处</title>
		<desc>
            谓比丘乞食。此之五处。当避嫌疑。不可往也。一唱令家唱令家者。谓歌唱曲令。但取欢娱。能乱禅定。比丘若行乞食。此处不可往也。二淫女家淫女家者。行止不洁。声名不正。色欲因缘。障道根本。比丘若行乞食。此处不可往也。三酤酒家者。谓酒是起罪因缘。能生过失。比丘若行乞食。此处不可往也。四王宫王宫者贵戚之处。严禁之所非可干冒。比丘若行乞食。此处不可往也。五旃陀罗华言屠者。谓屠者之家。杀心盛大
		</desc>
	</Doc>
	<Doc>
		<title>起塔有六意</title>
		<desc>
            一为表人胜谓如来三界至尊。最胜无比。故建塔以表之。令人瞻礼而归敬也。二令生净信谓建造佛塔。盖令一切众生瞻仰顶礼。而生崇重正信之心也。三令标心有在谓建造佛塔。盖令一切众生心有所向。而敬慕归依也。四令供养生福谓建造佛塔。盖令一切众生至心恭敬供养。则能生诸福利也。五为报恩行毕谓建造佛塔。非惟利益于己身。盖将答报四恩。而毕无边之行愿也。六生福灭罪谓建造佛塔。非惟生自
		</desc>
	</Doc>
	<Doc>
		<title>起信二门</title>
		<desc>
            论云。依一心法有二种门。皆各总摄一切诸法。盖真如门。是染净通相。通相之外。无别染净。故得总摄一切诸法。生灭门。是染净别相。别相之中。无所不该。故亦总摄一切诸法。此二门所以分也。一心真如门谓心性不生不灭。非染非净。毕竟平等。无有变异。惟是一心。故名心真如门。二心生灭门谓不生不灭真如之性。因无明熏动。故有生灭之心。此即觉成不觉也。觉与不觉。复更互相熏。以不觉熏本觉故。则生诸染法。流转生死。以本觉熏不觉故。则生诸净法。反流出缠。成于
		</desc>
	</Doc>
	<Doc>
		<title>起信四觉</title>
		<desc>
            一本觉谓一切众生自性清净心源离于妄念。即寂而照。等虚空界。无所不遍。法界一相。即是如来平等法身。故名本觉。二相似觉谓圆教十信位中。由始觉之功。见思粗惑。即已断竟。尚余无明细惑未破。所觉之理。非真本觉。唯得名为相似。故名相似觉。三随分觉谓圆教十住十行十回向十地等觉位中。分破无明之惑。故旬分分。是真本觉。故名随分觉。(十住者。发心住。治地住。修行住。生
		</desc>
	</Doc>
	<Doc>
		<title>契经二义</title>
		<desc>
            契者。上契诸佛之理。下契众生之机。经者。法也。常也。如来所说契经。有此结集刊定之二义也。一结集义谓如来契经。摄持众义。冠有情心。令无忘失。犹结华鬘冠众生首。久无遗散也。二刊定谓如来契经。裁断众义。了别是非。去恶留善。犹匠绳墨。治彼众材。斵邪归正。去曲留直也。
		</desc>
	</Doc>
	<Doc>
		<title>器世间说法有三义</title>
		<desc>
            一约通力说约犹依也。谓佛以神通力。令诸世间无情之物。皆能说法。故名约通力说。二约融通说谓依报之土。正报之身。性本融通。身既说法。土亦能说。即一说一切说。故名约融通说。三约显理说谓菩萨触对诸境。皆能了知。如对色即显质碍缘生无常等义。触类成教。故名约显理说。
		</desc>
	</Doc>
	<Doc>
		<title>千二百五十人</title>
		<desc>
            谓耶舍长者子朋薰五十人。优楼频螺迦叶师徒五百人。那提迦叶师徒二百五十人。伽耶迦叶师徒二百五十人。舍利弗师徒一百人。大目犍连师徒一百人。此千二百五十人。并先事外道。勤苦累劫而无所证。承佛化导。即得证果。于是感佛之恩。一一法会。常随不舍。故诸经首列众。皆云千二百五十人俱者。以此也。
		</desc>
	</Doc>
	<Doc>
		<title>悭法七报</title>
		<desc>
            财法不能惠施曰悭。此专言悭吝于法而不施与人者。得七种报。一生盲报谓从母胎出。便不能见日月光明。名为生盲。由其宿世悭吝法故。于现生中而得此报也。二愚痴报谓于诸法中迷惑不了。名为愚痴。由其宿世悭吝法故。于现生中而得此报也。三生恶家报谓不信三宝。造作重罪。名为恶家。又有冤之家。亦名恶家。由其宿世悭吝法故。于现生中而得此报也。四胎夭报胎夭者。胎中夭死也。由其宿世悭吝法故。于现生中而得此报也。五物恐报物恐者。谓为一切恶物恐怖也。由其宿世
		</desc>
	</Doc>
	<Doc>
		<title>亲光三分科经</title>
		<desc>
            谓亲光菩萨造论。释佛地经。科分三分也。一教起因缘分谓如来说教。必有发起因缘。此佛地经。佛告妙生菩萨。有五种法摄大觉地而说是经。即教起因缘分。二圣教所说分谓因缘分后。正显圣教所说法门。此佛地经。从妙生当知下。至令入圣教。成熟解脱。即圣教所说分。三依教奉行分谓闻圣教所说。时众信受奉行。此佛地经。从薄伽梵说是经巳。至经尽文。即依教奉行分。
		</desc>
	</Doc>
	<Doc>
		<title>轻重二业</title>
		<desc>
            经云。或有重业可得作轻。或有轻业可得作重。以人有智有愚故也。一重业轻受重业轻受者。谓有智之人。以智慧力。修习梵行。能令地狱重业。现世轻受也。二轻业重受轻业重受者。谓愚痴之人。以愚痴故。增其业力。能令现世轻业。地狱重受也。
		</desc>
	</Doc>
	<Doc>
		<title>清净三业</title>
		<desc>
            经云。须菩提。问佛色身。佛即以三业答之。一身行清净谓身之所行。能防塞一切诸不善法。是名身业清净。二口言真诚谓凡所言说。真实诚信。永离邪妄之语。是名口业清净。三意专向道谓收摄身心。常居寂定。无他异念。是名意业清净。
		</desc>
	</Doc>
	<Doc>
		<title>人死六验</title>
		<desc>
            谓人生世间。作善作恶。罪福昭然。纤毫无隐。及临终时。将感来生善恶果报。先有六验。一验生人中谓若作善之人将死之时。先从足冷至脐。脐上犹温。然后气尽者。即生人中。二验生天上谓若作善之人将死之时。头顶皆温。然后气尽者。即生天上。三验生饿鬼中谓若作恶之人。从顶冷至腰。腰下犹温。然后气尽者。即生饿鬼中。四验生旁生中旁生。即畜生也。谓若作恶之人。从顶冷至膝。膝下犹温。然后气尽者。即生旁生中。五验生地狱中谓若作极恶之人。从顶冷至足。足底犹
		</desc>
	</Doc>
	<Doc>
		<title>人四生</title>
		<desc>
            人四生者。谓世间之人。亦具卵胎湿化四种之生也。一卵生卵生者。谓依壳而出也。婆沙论云。昔有商人。入海得一睢鹤。遂生二卵。卵渐湿熟。生二童子。端正聪明。年长出家。得阿罗汉。大名世罗。小名邬波世办。是也。二胎生胎生者。谓含藏而生也。谓世间之人。含藏于母胎之中。满足十月而生。是也。三湿生湿生者。谓假湿而生也。贤愚经云。于过去世。有大国王。名曰善住。其顶上欻生一疱。后转转大。便生童子。颜貌端
		</desc>
	</Doc>
	<Doc>
		<title>人四依</title>
		<desc>
            依即依止也。谓从五品位至等觉菩萨。堪为世间众生之所依。止。能令众生闻法开解。修行证果。故名人四依。五品十信为初依五品十信。皆圆教位次也。谓此位之人。观慧明了。达如来秘密之藏。能令众生闻法开解。修行证果。而可依止。故为初依也。十住为二依十住亦圆教位次也。谓此位之人。惑破理显。功用转深。能
		</desc>
	</Doc>
	<Doc>
		<title>人有五苦</title>
		<desc>
            一母人怀姙从死得生谓人托胎。居母腹中生脏之下熟脏之上。近迮倒悬。苦痛无量。及至出胎。热风触身。如履刀剑。失声大叫。顿昧前因。是为生苦。二老人颜色败坏谓人老年。发白齿落。目昏耳聩。四大不调。百节疼痛。头低腰屈。起坐呻吟。是为老苦。三病人困劣谓人以四大为体。一大不调。百一病生。四大不调。四百四病同时俱作。形骸苦痛。如被杖楚。手足不仁。气力虚竭。起坐须有。是为病苦。四人死风刀断脉谓人临命终
		</desc>
	</Doc>
	<Doc>
		<title>忍辱五种功德力</title>
		<desc>
            一能忍所打谓菩萨以得如响平等智力。虽被人捶打。而能忍受不加报也。二能忍所恼谓菩萨以得镜像平等智力。虽被人恼害。而能忍受不加报也。三能忍所嗔谓菩萨以得如幻平等智力。虽被人嗔呵。而能忍受不加报也。四八法不动八法者。利衰毁举称讥苦乐也。谓菩萨以得清净平等智力。故世间八法皆不能动也。五烦恼不染谓菩萨以得世法清净平等智力。故一切烦恼皆不能染也。
		</desc>
	</Doc>
	<Doc>
		<title>忍有二种相</title>
		<desc>
            谓菩萨能安忍世间有情无情种种苦恼之事。然心有广狭。根有胜劣。行有浅深。故分世间出世间二种之别也。一世间忍谓菩萨以有漏心。依诸福业。安忍世间种种苦恼违逆等事。是为世间忍也。二出世间忍谓菩萨但为利益一切有情。起平等大悲之心。安忍种种苦乐逆顺之境。而不见诸法生灭之相。是为出世间忍。
		</desc>
	</Doc>
	<Doc>
		<title>日冷十三缘</title>
		<desc>
            一缘谓须弥山佉陁罗山二山中间有水。广八万四千由旬。其水生优钵罗等杂华。互相照触。日光为之生冷。二缘谓佉陁罗山伊沙陁罗山二山中间有水。纵广四万二千由旬。其水生诸杂华。互相照触。日光为之生冷。三缘谓伊沙陁罗山树提陁罗山二山中间有水。广二万由旬。其水生诸杂华。互相照触。日光为之生冷。四缘谓善见山树提山二山中间有水。广一万二千由旬。其水生诸杂华
		</desc>
	</Doc>
	<Doc>
		<title>日行五风</title>
		<desc>
            经云。佛告诸比丘。日天宫殿。纵广五十一由旬。上下四方。悉皆正等。墙壁栏楯。皆以金银琉璃所成。宫殿之形四方。远看似圆。宫殿之中。有五种风吹转而行。故名日行风也。一持持者任持也。谓日宫殿。因风任持。行于空中而不坠落也。二住住者安住也。谓日宫殿。因风任持之力。而于空中得安住也。三随顺转谓日宫殿因风所吹。而于空中任运随转也。四波罗诃迦梵
		</desc>
	</Doc>
	<Doc>
		<title>日喻菩萨十种善法</title>
		<desc>
            菩萨出世。能以智慧方便。令诸有情改恶迁善。舍迷就悟。如日出现世间。照临万物。一切幽暗之处。悉皆明朗。故取为喻。一破无明暗菩萨出现于世。以智慧之光。破除一切有情无明黑暗。如日行空。威光燀赫。能令世间一切幽暗之处。悉得明朗也。二能觉悟有情菩萨出现于世。以智慧方便。开导有情。咸使觉悟。如日行空。融和明丽。能令一切池沼莲华。悉得开敷也。三光耀十方菩萨出现于世。以智慧光明。普照十方世界。一
		</desc>
	</Doc>
	<Doc>
		<title>日照四洲</title>
		<desc>
            起世经云。劫初世间黑暗。尔时忽然出生日月及诸星宿。便有昼夜年岁时节。日从东方出。绕须弥山半腹而行。照于四洲。遂有昼夜不同。一南阎浮提日正中时谓南阎浮提日正中时。东弗婆提日则始没。西瞿耶尼日则初出。北郁单越正当半夜。二西瞿耶尼日正中时谓西瞿耶尼日正中时。南阎浮提日则始没。北郁单越日则始出。东弗婆提正当半夜。三东弗婆
		</desc>
	</Doc>
	<Doc>
		<title>融三世间十身</title>
		<desc>融者。通也。会也。三世间者。一有情世间。二器世间。三智正觉世间也。谓菩萨知诸众生心。随其所乐。融会三种世间以为十身。复以十身及自身。递互相作。融通无碍。是名融三世间十身也。一众生身众</desc>
	</Doc>
	<Doc>
		<title>如来八相</title>
		<desc>
            如来八相者。法华经中明释迦如来无量劫前已成正觉。因大悲愿力。利益众生。数数于十方国土示生示灭。处处不同。岂但于此南阎浮提一方出现而已。今论出现本末。则具有八相。皆所以示同人法也。一降兜率。华言知足。以此天于五欲境知止足故。谓菩萨从兜率天将降神时。观此阎浮提内迦毗罗国。最为处中。往古诸佛出兴。皆生于此。尔时菩萨即现五瑞。一者放大光明。二者大地震动。三者
		</desc>
	</Doc>
	<Doc>
		<title>如来藏九喻</title>
		<desc>
            如来藏即是众生本源清净心地。诸佛法身之果德也。具足诸法。包含万像。诸佛证此藏心。利益群生。应用无尽。众生迷此藏心。常为无明烦恼障覆。业惑之所缠缚。而不能证得。佛令众生修行一切善法。断除烦恼无明。显出自己如来藏清净法身之体。故说此九咱譬喻也。一萎华佛身喻萎。枯顇也。萎华譬无明烦恼。佛身譬如来藏也。谓一切众生烦恼身中。本有功德庄严如来藏身。而为无明贪惑所覆而不能见也。论云。功德庄
		</desc>
	</Doc>
	<Doc>
		<title>如来功德六种相</title>
		<desc>
            功德者。如来万行之因。法身之果德也为令众生如佛修行。皆得成就无上道果。故说六种相也。一圆满谓诸如来万行具足。种智圆明。于世间出世间一切功德。皆悉成就。超过声闻缘觉菩萨之上。故曰圆满。二无垢谓诸如来由证常乐我净之德。而无一切烦恼污染。故曰无垢。三不动谓诸如来由证大寂灭定所有功德。一切外道魔军。盗贼亲属。乃至火水风等。皆不能挠乱变坏。故曰不动。四无等谓诸如来所有种种功德。广大尊胜。威力自在
		</desc>
	</Doc>
	<Doc>
		<title>如来七胜事</title>
		<desc>
            一身胜谓如来身真金色。相好光明。而自庄严。一切无比。众生乐见。无有厌足。是名身胜。二法住胜谓如来既于诸法自得利益。住于真如法位。又复怜愍一切众生。皆欲令其安住于此。与己无异。是名法住胜。三智胜谓如来所俱智慧。无量无边。非诸声闻缘觉所及。是名智胜。四具足胜谓如来于行命戒见四者。无不具足。非诸声闻缘觉所及。是名具足胜。(行者。六度梵行。即布施。持戒。忍辱。精进。禅定。智慧也。命者。
		</desc>
	</Doc>
	<Doc>
		<title>如来七种语</title>
		<desc>
            一因语谓如来于现在因中。说未来果。如云众生乐杀。乃至乐行邪见。以此为因。是人当受地狱果报。若不乐杀生。乃至不行邪见。以此为因。是人当受天人果报。是名因语。二果语谓如来于现在果中。说过去因。如云贫穷众生。颜貌丑陋。不得自在。此之果报。皆由是人前世破戒嗔妒。无有惭愧之心而为其因。若见众生多财世富。诸根完具。威德自在。此之果报。皆由是人前世持戒布施。精勤惭愧。无有嗔妒之意而为其因。是名果语。三因果语谓如来说众生现在六入触等之果。乃由
		</desc>
	</Doc>
	<Doc>
		<title>如来乞食三意</title>
		<desc>
            一不贪珍味美恶均等谓如来乞食。入诸聚落。随施所得。不贪珍味。若美若恶。而无分别。是名不贪珍味美恶均等。二为破我慢贵贱同游谓如来乞食。为破我慢自高。于富贵贫贱等家。皆无拣择。是名破我慢贵贱同游。三慈悲平等大作利益谓如来无有饥渴羸损瘦乏等苦。为众生故。以平等慈悲。现行乞食。广作利益。是名慈悲平等大作利益。
		</desc>
	</Doc>
	<Doc>
		<title>如来三十二相</title>
		<desc>
            谓如来应化之身。具此三十二相。以表法身众德圆极。人天中尊。众圣之王也。一足安平相谓足下安立。皆悉平满。犹如奁底也。二千辐轮相辐即车轮中之辐。谓足下毂网轮纹。众相圆满。有如千辐轮也。三手指纤长相谓手指纤细圆长。端直好。指节参差。光润可爱。胜余人也。四手足柔软相谓手足极妙柔软。胜余身分也。五手足缦网相谓手指中间。缦网交合。文同绮画。犹如鹅王之足也。六足跟满足相跟。足踵也。谓足之踵。圆满具足也。七
		</desc>
	</Doc>
	<Doc>
		<title>如来胜德六义</title>
		<desc>
            一自性义谓诸佛法身。皆依真如理体而为自性。是名自性义。二因义谓诸佛于无量无数劫中。修习胜果之困。是名因义。三果义谓诸佛永断一切烦恼等障。证得无上菩提之果。是名果义。四业义谓诸佛以清净身业现大神通。清净口业演大法义。清净意业种种调伏。方便导引可化众生。令其出离生死。证大菩提。是名业义。五相应义应。当也。谓诸佛因中。能行种种难行苦行。所生十力四无所畏等功德。而与法性之理
		</desc>
	</Doc>
	<Doc>
		<title>如来十恩</title>
		<desc>
            一发心普被恩谓如来最初发菩提心。修习胜行。成就功德。皆为普被法界群生。咸令利益安乐。是为发心普被恩。二难行苦行恩谓如来往昔因中。舍头目髓脑国城妻子。剜身千灯。投形饲虎。雪岭亡躯。如是难行苦事。积劫行之。皆为利乐众生。是为难行苦行恩。(剜身千灯者。菩萨本行经云。佛昔以刀剜身肉千处。注以酥油。然作千灯。求闻一偈。时婆罗门为说偈曰。常者皆尽。高者皆堕。合会有离。生者有死。是也。投形饲虎者。谓佛昔为萨埵太
		</desc>
	</Doc>
	<Doc>
		<title>如来十力</title>
		<desc>
            如来证得实相之智。了达一切。无能坏。无能胜。故名力也。一知是处非处智力谓如来于一切因缘果报。审实能知。如作善业。即知定得乐报。名知是处。若作恶业。得受乐报。无有是号。名知非处。如是种种。皆悉遍知。故名知是处非处智力。二知过现未来业报智力谓如来于一切众生。过去未来现在三世业缘果报生处。皆悉遍知。故名知过现未来业报智力。三知诸禅解脱三昧智力华言正定。谓如来于诸禅定。自在无碍。其浅深次第。如实遍知。故名诸禅解脱
		</desc>
	</Doc>
	<Doc>
		<title>如来十身</title>
		<desc>
            一菩提身华言道。谓如来于菩提树下降伏外魔。朗然大悟。成等正觉。是名菩提身。二愿身谓如来本愿。遍周法界。誓度一切众生。故从兜率降生人间。说法利生。酬宿因愿。是名愿身。三化身谓如来随类化现。普应群机。若月临众水。是名化身。四力持身谓如来神力。任持全身碎身。永久不坏。作众生福田。是名力持身。五相好庄严身谓如来证得微尘数相好庄严实报之身。是名相好庄严
		</desc>
	</Doc>
	<Doc>
		<title>如来五种说法</title>
		<desc>
            一言说言说者。以言音而说法也。谓如来或说过去未来现在之法。或说世间出世间法。悉为化导众生。乃至恒河沙劫说无穷尽。虽如是说。而不坏法性。亦不着法性也。二随宜随宜者。随顺众生之所宜也。谓如来所说种种诸法。或偏或圆。或顿或惭。皆是随顺众生之机。称其根器。悉令开解也。三方便方即方法。便即便宜。犹善巧也。谓如来说布施得大富。说持戒得生天。说忍辱得离诸嗔恚。说精进得具诸功德说禅定得息诸散乱。说智慧得舍诸烦恼。如是种种方便。开化众生
		</desc>
	</Doc>
	<Doc>
		<title>如意通有三种</title>
		<desc>
            谓菩萨智慧具足。神变莫测。凡所作为。举念即成。无有障碍。故名如意通。一能到如意谓具此通者。虽长江大海。重关复岭。千万里之远。俱无间隔。意欲到处。身即随到。故名能到如意。二转变如意谓具此通者。能令世间所有诸物。大者作小。小者作大。一变为多。多变为一。故名转变如意。三圣如意谓具此通者。化现无方。应变不测。虽无生灭。而有机则生。无机则灭。虽无去来。而有感则现。无感则寂。如意逢在。不可思议。故名圣如意。
		</desc>
	</Doc>
	<Doc>
		<title>入道四行</title>
		<desc>
            达磨大师谓二祖可大师曰。夫入道多涂。要而言之。不出理行而已。谓理入者。则藉教悟宗。深信含生同一真性。但为客尘妄想所覆。不能显了。若舍妄归真。则圣凡一等。无有分别。若能行入者。乃有四焉。一报冤行凡修道之人。若受苦时。当念多从往昔劫中。弃本逐末。流浪诸有。多起冤憎。达害无限。今虽无犯。是我宿殃恶业果熟。所以甘心忍受。者无怨恨。作是观时。与理相应。体冤进道。故名报冤行。二随缘行谓众生无我。皆
		</desc>
	</Doc>
	<Doc>
		<title>三阿僧只劫</title>
		<desc>华言无数时。此三僧只。且约释迦如来修菩萨道时以论分限也。俱舍论问云。既云无数。何复言三。答曰。言无数者。显不可数。非无数也。初阿僧只谓如来始从古释迦佛至尸弃佛。值七万五千佛。名初阿僧只。二阿僧只谓如
		</desc>
	</Doc>
	<Doc>
		<title>三般若</title>
		<desc>
            华言智慧。此三般若体。是圆常大觉也。即此一觉。有三种德。故名三般若。一实相般若谓本觉之体。非寂非照。离虚妄相。名为实相。即一切种智也。二观照般若谓观照之德。非照而照。了法无相。名为观照。即一切智也。(非照而照者。照谓照明。谓理本非照。因观而照。以显观照之德也。一切智者。谓能知一切内法内
		</desc>
	</Doc>
	<Doc>
		<title>三宝有六义</title>
		<desc>
            二宝者。佛法僧也。乃四生之导首。六趣之舟航。世所贵。故名为宝。一希有义谓如世珍宝。贫穷之人所不能得。三宝亦尔。薄福众生。百千万世不能值遇。故名希有。二离垢义谓如世珍宝。内外莹彻。体无瑕秽。三宝亦尔。诸漏净尽。无有垢染。故名离垢。三势力义谓如世珍宝。除贫去毒。有大势力。三宝亦尔。具六神通。
		</desc>
	</Doc>
	<Doc>
		<title>三报</title>
		<desc>一现报谓现世作恶。现身即受恶报。现世作善。现身即受善报。是名现报。二生报谓此生作善作恶。来生方受善恶之报。是名生报。三后报谓或过去无量生中。作善作恶。于此生中受善恶报。或在未来无量生中受善恶报。是名后报。
		</desc>
	</Doc>
	<Doc>
		<title>三辈事佛</title>
		<desc>
            一为么弟子事佛经云。何谓魔弟子事佛。佛言。虽受佛戒。心乐邪业。不信正道。不知有罪恶之报。假名事佛。常与邪俱。是名魔弟子事佛。二为天人事佛经云。何谓天人事佛。佛言。受持五戒。行于十善。至死不犯。信有罪福。常念正法。是名天人事佛。三为佛弟子事佛经云。何谓佛弟子事佛。佛言。奉持五戒。广学经法。修习
		</desc>
	</Doc>
	<Doc>
		<title>三病难治</title>
		<desc>
            一谤大乘大乘即佛菩萨所乘之法也。谓人宿无善种。不能信受如来之法。而于大乘经典妄生谤毁。既无修种之因。当受地狱之报。如世重病。宝难治也。二五逆罪逆者违悖天理也。谓人于父母。当竭力孝养以报其恩。而反害之。僧之和合。得成道业。利益于人。反离间而破散之。诸佛如来。出现世间。度脱一切众生。所当恭敬供养。反伤支体以出其血。罗汉出离三界。为世福田。利益有情。所当礼敬。反加杀害。僧之羯磨。为人受戒。不一心奉事禀受戒法。反以恶言破毁其行。如是等
		</desc>
	</Doc>
	<Doc>
		<title>三病用三药</title>
		<desc>
            一贪病谓贪爱之心。对一切顺情之境。着欲无厌。是为贪病。其病当以不净之观为药而对治之。令其观于自他之身一一不净。何所可贪。此观若成。此病即去。而心寂静矣。二嗔病谓嗔恚之心。对一切违情之境。热恼于怀。是为嗔病。其病当以慈心之观为药而对治之。令其观于一切众生。皆吾眷属。应与其乐。何所可嗔。此观若成。此病即去。而心清凉矣。三痴病谓迷惑之心。于一切事理无所明了。颠倒妄想。是为痴病。其病当以因缘之观为药而对治之。令其知生死轮转。因果相续。
		</desc>
	</Doc>
	<Doc>
		<title>三不净肉</title>
		<desc>
            一见杀谓见是生物。为我故杀。如是见者。名为见杀。二闻杀谓于可信之人。闻此生物。为我故杀。如是闻者。名为闻杀。三疑杀谓此处无有屠家。亦无自死之物。是人必为我故杀。如是疑者。名为疑杀。如上三种。名不净肉。皆不许食。
		</desc>
	</Doc>
	<Doc>
		<title>三不可尽</title>
		<desc>
            一经法不可尽谓如来所说经法。随其众生机乐不同。或广或略。虽一音宣演。而十方普被。故云经法不可尽。二文字之义不可尽谓如来所说经教妙义。横亘十方。竖彻三际。大无不周。细无所遗。是以小根浅智之人。不能窥其奥妙。故云文字之义不可尽。三所宣训诲不可尽谓如来所宣言教。训诲众生。或说大乘。或说小乘。随类现形。种种设化。利益无量。故云所宣训诲不可尽。
		</desc>
	</Doc>
	<Doc>
		<title>三不退</title>
		<desc>
            一位不退谓别教菩萨。从初住位中断见惑。二住至七住位中断思惑。则永不退失超凡之位。故名位不退。二行不退谓别教菩萨。从八住已去至十行位中伏断尘沙之惑。则永不退失菩萨之行。故名行不退。三念不退谓别教菩萨。从初地已去破无明惑。则永不退失中道正念
		</desc>
	</Doc>
	<Doc>
		<title>三才配三世间</title>
		<desc>
            世间者。隔别名世。间差名间。谓诸法间隔不同也。一天配正觉世间正觉即佛也。谓天道广大。包万象以无余。佛智弘深。极十方而普照。故以天配正觉世间也。二地配器世间世界如器。名器世间。谓地有含藏之能。亦有负载之义。而为世界所依。十方世界无边刹土。亦为一切有情众生所依。故以地配器世间也。三人配众生世间人即六道之一道也。谓世间一切有情之类。皆名众生。以人与众生。皆有觉知之性。故以人配众生世间也。(六道者。天道。人道。修罗道。饿鬼道
		</desc>
	</Doc>
	<Doc>
		<title>三藏</title>
		<desc>
            三藏者。谓经律论各各含藏一切文理。故皆名藏。一修多罗藏华言契经。契合也。谓上契诸佛之理。下契众生之机。故名契经也。二毗奈耶藏华言律。又云善汉。谓能治众生之恶。如世法律。则能断决重轻之罪。故名律也。三阿毗达磨藏亦名阿毗昙。华言论。论者论议也。瑜伽论云。问答决择诸法性相。故名论也。
		</desc>
	</Doc>
	<Doc>
		<title>三藏诠三学</title>
		<desc>
            三藏。经律论也。三学戒定慧也。三藏诠三学者。诠。具也。谓三藏具说三学之事理也。一经诠定学谓阿含等经所明皆是安心之法。依此摄心。即不散乱。又佛凡说经。必先入定。故云经诠定学。二律诠戒学谓毗尼律藏。因事制戒。专用防止身口恶法。又戒是所诠之行。律是能诠之教。故云律诠戒学。三论诠慧学谓阿毗昙等论。决择辩论一切法义。皆以智慧分别。故云论诠慧学。
		</desc>
	</Doc>
	<Doc>
		<title>三禅天定五支功德</title>
		<desc>
            一舍支离喜不悔之心为舍。谓行者欲离二禅时。以种种因缘诃责于喜。喜既灭谢。三禅即发。若证三禅之乐。则舍二禅之喜。不生悔心。故名舍支。二念支念即爱念。谓行者既发三禅之乐。乐从内起。应须爱念。乐则增长。故名念支。三慧支解知之心为慧。谓行者既发三禅之乐。此乐微妙。若非善巧解慧。则不能方便长养。故名慧支。四乐支怡悦之心为乐。谓行者发三禅乐已。若能善用舍念慧三支。将护此乐。乐则遍身。若离三禅余地。更无遍身之乐。故名乐支。五一心
		</desc>
	</Doc>
	<Doc>
		<title>三长物</title>
		<desc>
            一衣长物衣长物者。谓出家之人。若依佛制。但许畜三衣。三衣之外。若更再有。即名余长物也。二钵长物钵长物者。谓出家之人。若依佛制。但许畜一钵。一钵之外。若更再有。即名余长物也。二药长物乐长物者。谓出家之人。若依佛制。有诸疾病。则许药调治。若病已瘥。更再畜者。即名余长物也。
		</desc>
	</Doc>
	<Doc>
		<title>三车</title>
		<desc>
            三车者车即运载之义。喻三乘之人。各以所乘之法。运出三界而至涅盘也。一羊车羊车者。以羊挽车。故名羊车。喻声闻之人。修四谛行。求出三界。但欲自度。不顾他人。如羊之奔逸竟不回顾后群。故以羊车喻之。经云。如彼诸子。为求羊车。出于火宅。是也。二鹿车鹿车者。以鹿挽车。故名鹿车。喻缘觉之人。修十二因缘行。求出三界。而略有
		</desc>
	</Doc>
	<Doc>
		<title>三乘</title>
		<desc>
            第即载之义。谓声闻缘觉菩萨。各以其法为乘。运出三界生死。同到真空涅盘。故名三乘。一声闻闻佛声教而得悟道。故曰声闻。谓其知苦断集。慕灭修道。故以此四谛为乘也。二缘觉因观十二因缘。觉真谛理。故名缘觉。谓始观无明缘乃至老死。此是观十二因缘生。次观无明灭乃至老死灭。此是观十二因缘灭。观此因缘生灭。即悟非生非灭。故以此十二因缘为乘也。(十二因缘者。一
		</desc>
	</Doc>
	<Doc>
		<title>三乘观门</title>
		<desc>
            一声闻观苦谛为初门苦即三界生死之苦也。谛即审实之义。谓声闻之人。知果苦而断集因。慕寂灭而修道品。谛观五阴生死之身。即是众苦之本。故观苦谛为初门也。二缘觉观集谛为初门集即招集之义。谓烦恼之因。则能招集生死之苦果也。缘觉之人。于十二因缘中。初从无明观起。无明即属集谛。了知苦果实由集因而生。故观集谛为初门也。(十二因缘者。一无明。二行。三识。四名色。五六
		</desc>
	</Doc>
	<Doc>
		<title>三处不转法轮</title>
		<desc>
            一我慢高山谓外道之人。多起邪见。我慢贡高。如山峻耸。虽闻正法。非惟不信。复有谤法之过。招其恶报。是故不为转法轮也。二五欲淤泥谓诸凡夫。贪着色声香味触五欲之境。沉溺污秽。如在淤泥。自非身心清净。则不能受法。是故不为转法轮也。三邪见稠林谓外道凡夫。执种种见。有如稠林茂密。而于正法不能信受。是故不为转法轮也。
		</desc>
	</Doc>
	<Doc>
		<title>三处入法界</title>
		<desc>
            法界即一切众生本有之心。诸佛所证平等之理也。而云三处入者。由菩萨根有利钝。行有浅深。故所证入。先后不定。遂分三处也。一十住初心入法界谓利根菩萨。即于初住位中破无明惑。证入法界平等之理。得不退转。是名十住初心入法界也。二回向终心入法界谓菩萨于十回向后心。众行纯熟。证入法界。是名回向终心入法界也。(十回向者。救一切众生离众生相回向。不
		</desc>
	</Doc>
	<Doc>
		<title>三大</title>
		<desc>一体大谓真如之理。体性平等。无不容摄。故名体大。二相大相即德相。谓真如体上。具足无量恒沙胜妙功德。一一功称体显露。故名相大。三用大谓真如之体。能生一切世间出世间善因善果。故名用大。</desc>
	</Doc>
	<Doc>
		<title>三大乘</title>
		<desc>一理乘谓理性虚通。自然荷运诸法。故名理乘。二随乘谓智随理境。如盖随函。随理荷运。故名随乘。三得乘得者。得果得机也。谓得果故自解脱。得机故令他解脱。故名得乘。</desc>
	</Doc>
	<Doc>
		<title>三道</title>
		<desc>
            道即能通之义。谓三道更互相通。从烦恼通至业。从业通至苦。从苦复通至烦恼。展转相通。生死不绝。故名三道。一苦道苦即生死之基也。谓三界六道众生。生而复死。死已还生。故名苦道。二烦恼道昏烦之法。恼乱心神。即见思等惑也。谓由此烦恼为因。致感生死之果。故名烦恼道。三业道业即身口所作善恶业行也。谓由此诸业为因。致感生死之果。故名业道。
		</desc>
	</Doc>
	<Doc>
		<title>三德</title>
		<desc>一恩德谓如来乘大愿力。救护众生。犹如赤子。是为恩德。二断德断德亦名解脱。谓如来断除一切烦恼惑业。净尽无余。是为断德。三智德智即智慧。谓如来以平等智慧。照了一切诸法。圆融无碍。是为智德。</desc>
	</Doc>
	<Doc>
		<title>三等流</title>
		<desc>
            等流者。等即平等。流即流类也。一真等谓善性恶性无记性为因。所引善恶无记同类之果。果与因性真实是同。故名真等流。二假等流谓前世杀生。令他命短。故感今世自亦短命。有相似义。假名等流。故名假等流。三分位等流谓眼等诸哀。各随自类转变。如眼识乃至身识。皆从第八种子识而生。对于色等诸尘名等流果。若第六识从种子识而生起诸分别。亦名等流果。而识与尘分位各同。故名分位等流。(种子识即藏识也。等流果者。谓眼识也色尘。乃至身识与触尘。各为等流。而识
		</desc>
	</Doc>
	<Doc>
		<title>三谛</title>
		<desc>
            谛者谛审也。谓谛审一切法即空即假即中。即空是真谛。即假是俗谛。即中是中谛。此三隔历。即是次第三谛。三一无碍。即是圆融三谛。一真谛真即真空。泯一切之谓也。盖诸法本空。众生不了。执之为实而生妄见。若以空观荡之。则谓实之情忘。情忘即能离于诸相。诸相若离。则真空之理自然谛了。故名真谛。二俗谛俗即世俗。立一切法之谓也。诸法虽即本空。皆
		</desc>
	</Doc>
	<Doc>
		<title>三颠倒</title>
		<desc>
            一心颠倒心即根尘相对所起一念之心。谓心为群妄之原。起惑之始。因迷自性清净之心。种种分别。起诸颠倒。是名心颠倒。二见颠倒谓眼是诸见之本。由不了外尘之境皆悉虚幻。是以妄生执取。起诸颠倒。是名见颠倒。三想颠倒谓想取六尘之想也。由不了六尘过患。伤失善根。是以妄生缘想。起诸颠倒。是名想颠倒。
		</desc>
	</Doc>
	<Doc>
		<title>三毒</title>
		<desc>
            毒者毒害也。谓贪嗔痴皆能破坏出世善心。故名毒也。一贪毒引取之心。名之为贪。若以迷心对一切顺情之境。引取无厌。是名贪毒。二嗔毒忿怒之心。名之为嗔。若以迷心对一切违情之境。便起忿怒。是名嗔毒。三痴毒迷惑之心。名之为痴。若于一切事理之法。无所明了。颠倒妄取。起诸邪行。是名痴毒。
		</desc>
	</Doc>
	<Doc>
		<title>三断</title>
		<desc>一自性断谓智慧起时。烦恼暗障。自性应断。故名自性断。二不生断谓得法空之时。能令三涂恶道苦果。永更不生。故名不生断。三缘缚断谓但断心中之惑。则于外尘境不起贪嗔。于境虽缘。不生染者。故名缘缚断。</desc>
	</Doc>
	<Doc>
		<title>三恶道</title>
		<desc>
            道即能通之义。谓一切众生造作恶业而生其处。故名恶道也。一地狱道谓此处在地之下。铁围山间。有八寒八热等狱。即造作极重恶业众生。堕于此道。故名地狱道。二饿鬼道饿鬼道有三种。一谓罪业极重者。积劫不闻浆水之名。其次者。但伺求人间荡涤脓血粪秽。又其次者。时或一饱。
		</desc>
	</Doc>
	<Doc>
		<title>三恶觉</title>
		<desc>
            觉即知觉。宗镜录云。若唯修事定。但习世禅。虽曰修行。犹生恶觉。以不制意地。未断其原故也。经云。一切凡夫虽善护身心。犹故生于三种恶觉。是也。一欲。觉欲即贪欲。谓一切凡夫之人。不了五尘过患。而于顺情之境。种种贪求而生恶觉。故名恶觉。二恚觉恚即嗔恚。谓一切凡夫之人。不了五尘过患而于违情之境。种种忿怒而生恶觉。故名恚觉。三害觉谓一切凡夫之人。常为觉观怨贼之所侵害。故名害觉。(觉观者。初
		</desc>
	</Doc>
	<Doc>
		<title>三发心</title>
		<desc>
            一发大智心谓欲以智慧。广求一切佛法。普令众生皆得法喜之乐。是名发大智心。二发大悲心谓慈愍一切众生。轮回生死。受种种苦。誓愿救拔。是名发大悲心。三发大愿心谓依四弘誓愿。发无上菩提之心。上求佛道。下化众生。是名发大愿心。
		</desc>
	</Doc>
	<Doc>
		<title>三法印</title>
		<desc>
            释论云。诸小乘经。若有无常无我涅盘三印。印定其说。即是佛说。若无此三法印印之。即是魔说。如世公文。得印可信。故名三法印。一无常印谓世间生死及一切法。皆是无常。众生不了。于无常法中执为常想。是故佛说无常。破其执常之倒。是名无常印。二无我印谓世间生死及一切法。皆是因缘和合而有。虚假不实。本无有我。众生不了于。一切法强立主宰。执之为我。是故佛说无我。破其着我之倒。是名无我印。三涅盘印华言灭度。谓一切
		</desc>
	</Doc>
	<Doc>
		<title>三方便</title>
		<desc>
            疏云。方是智所诣之偏法。便是善权巧用之能。巧用诸法。随机利手。故云方便。一自行方便谓佛及四十一位心内所证不思议二谛之理。是名自行方便。二化他方便谓藏通别三教及圆教有门。所明诸菩萨等不断烦恼。照界内界外种种法门等。是名化他方便。(藏通别圆四教者。藏即三藏教也。通谓通
		</desc>
	</Doc>
	<Doc>
		<title>三分别</title>
		<desc>
            论云。唯一意识有三种分别也。一自性分别谓意识对于现在六尘之境自性而起分别。故名自性分别。二随念分别谓意识昔曾对于六尘之境追念不忘而起分别。故名随念分别。三计度分别谓意识于不现见事。计较量度而起分别。故名计度分别。
		</desc>
	</Doc>
	<Doc>
		<title>三分科经</title>
		<desc>
            三分者。分即分限。谓诸经中皆有序分。正宗分。流通分也。始自晋道安法师。判节诸经。皆具三分。尔后亲光论。自西天传至此土。果有三分之说。是故诸经皆以三分而科节也。一序分序即序述。亦次序也。有通序别序。通序者。谓如是我闻。一时佛在某处。与某大众俱。此是通序。以一切经初。同有此序。故名通也。别序者。盖佛说经。必有由致。如楞严经。由阿难遭摩登伽幻术之缘。佛因提奖阿难。及摩登伽归来佛所。故说是经。是名
		</desc>
	</Doc>
	<Doc>
		<title>三佛身</title>
		<desc>
            一自性身谓诸如来。具无边际真常功德。是一切法平等实性。即此自性。亦名法身。是名自性身。二受用身受用身有二种。一者自受用身。谓诸如来修习无量福慧。所起无边真实功德。恒自受用广大法乐也。二者他受用身。谓诸如来由平等智。示现微妙净功德身。居纯净土。为住十地诸菩萨众。现大神通。转正法轮。令彼受用大乘法乐也。三变化身谓诸如来。以不思议神力。变现无
		</desc>
	</Doc>
	<Doc>
		<title>三佛土</title>
		<desc>
            一法性土法性土者。即法身如来所依之土。乃理土也。谓以本识如来藏身为所依持。恒顿变现外诸器界。则法性土通为诸土之体也。二受用土受用土者。即报身如来受用之土也。受用有二。一者若以相应净识。所修自利行满。从初成佛。尽未来际。相续变为纯净佛土。周圆无际。众宝庄严。是名自受用土。二者若以大慈悲力。所修化他行满。随十地菩萨所宜。变成净土。或大或小。或胜或劣等是也。(十地者。欢喜地。离垢地。发光地。焰慧地。难胜地。
		</desc>
	</Doc>
	<Doc>
		<title>三佛性</title>
		<desc>
            谓真性平等。犹如虚空。于诸凡圣。无所限碍。故名佛性一自性住佛性谓真如之理。自性常住。无有变改。即是一切众生本有佛性。是名自性住佛性。二引出佛性谓一切众生。佛性虽具。必假修习智慧禅定之力。方能引发本有之性。是名引出佛性。三至得果佛性谓修因满足。则本有佛性。于证得果位之时。了了显发。是名至得果佛性。
		</desc>
	</Doc>
	<Doc>
		<title>三佛子</title>
		<desc>一外子谓诸凡夫未曾入道。未能绍继佛种。是名外子。二庶子谓声闻缘觉。但禀小乘之教。生于法身。不从如来大法生故。是名庶子。三真子谓大乘菩萨。禀受如来大法。生于法身。是名真子。</desc>
	</Doc>
	<Doc>
		<title>三福田</title>
		<desc>
            一报恩福田谓父母有养育之恩。师长有教诲之恩。若能供养恭敬。非惟报答其恩。抑且自然获福。是名报恩福田。二功德福田谓若能恭敬供养佛法僧三宝。非但成就无量功德。亦能获其福报。是名功德福田。三贫穷福田谓若见贫穷困苦之人。当起慈愍之心。以已所有资生等物而给施之。虽不求报。则亦自然获福。是名贫穷福田。
		</desc>
	</Doc>
	<Doc>
		<title>三福业</title>
		<desc>
            一施福业谓修行之人。若遇贫穷之人来乞之时。须食与食。须衣与衣。乃至卧具医药。随其所欲。皆悉施与。因施获福。是名施福业也。二平等福业谓修行之人。能持戒律。不兴恶想。梵行端严。语言和雅。以平等慈悲爱护之心。普覆一切有情。令得安隐。以平等心而能致福。是为平等福业也。三思惟福业谓修行之人。以智慧观察。了知出要之法。远离世间尘缘杂想。以此思惟。为出世善福之业。是为思惟福业也。
		</desc>
	</Doc>
	<Doc>
		<title>三缚</title>
		<desc>
            一贪缚引取之心名为贪。谓众生于五尘可意之境。贪染生着。起诸惑业。因被缠系。不得解脱。故名贪缚。二嗔缚忿怒之心名为嗔。谓众生于五尘违意之境。忿怒生嗔。起诸惑业。因被缠缚。不得解脱。故名嗔缚。三痴缚迷惑之心名为痴。谓众生于一切事理之法。无所明了。妄生邪见。起诸邪行。缠绵不息。故名痴缚。
		</desc>
	</Doc>
	<Doc>
		<title>三供养</title>
		<desc>
            一财供养谓以世间财宝。及以种种上妙诸供养具。供养诸佛菩萨。是名财供养。二法供养谓依佛所说教法。修于众行。乃至不舍菩萨业。不离菩提心。即是以法供养诸佛菩萨。是名法供养。三观行供养谓依中道妙观。观于一念之心。具足三谛之法。无有缺减。众生诸佛。平等不二。烦恼生死。即是菩提涅盘。念念观之。即是供养诸佛菩萨。是名观行供养。
		</desc>
	</Doc>
	<Doc>
		<title>三归依</title>
		<desc>
            谓如来初成正觉。因为提谓长者。开受三归之戒。翻邪归正。以为入道根本。是故三乘行者修因证果。皆以此为道也。华严经疏云。三宝吉祥。最胜良缘。有归依者。能办大事。生诸善根。离生死苦。得涅盘乐。是名三归依。一归依佛华言觉。自觉觉他。故名佛也。归者反还之义。谓反邪师还事正师也。依者凭也。凭佛大觉。得出三途及三界生死。故经云。归依于佛。终不更归依其余外道天神也。(三途者。刀途。血途。火途也。
		</desc>
	</Doc>
	<Doc>
		<title>三轨弘经</title>
		<desc>
            三轨弘经者。弘传经教。必须具此三轨。轨即轨范。亦轨则也。盖言弘经者。当以慈悲忍辱法空三法。为之范则。故法华文句云。利物以慈悲为首。涉有以忍辱为基。说法以亡我为三。能行三法。庶可自利而利他也。一慈悲室谓弘经之人。当须具大慈悲覆护一切众生。以大慈故。则能与众生之乐。以大悲故。则能拔众生之苦。慈悲覆物。喻之如室。故经云。大慈悲为室也。二忍辱衣谓弘经之人。当行忍辱之行。遮蔽一切众生恶障及烦恼等丑。喻之如衣。故经云。柔和忍辱衣
		</desc>
	</Doc>
	<Doc>
		<title>三悔法</title>
		<desc>
            一忏悔华言悔过。华梵兼举。故称忏悔。忏名修来。悔名改往。谓修将来之善果。改已往之恶因。是名忏悔。二劝请劝请有二。一谓十方世界有佛将入涅盘者。劝请住世。利济众生。二谓十方世界有佛初成正觉者。劝请转于法轮。度诸众生。虽不面见诸佛。而虔心劝请以达归敬之诚。是名劝请。三回向谓三业所修一切诸善。乃至忏悔劝请种种功德。回施法界一切众生同证菩提。是名回向。
		</desc>
	</Doc>
	<Doc>
		<title>三慧</title>
		<desc>
            一闻慧闻慧者。由于听闻而生智慧也。谓从经论中闻。或从善知识处闻。以因闻故。能生无漏圣慧也。二思慧思慧者。由于思惟而生智慧也。谓若能思惟经论中及善知识处所闻法义。皆能生于无漏圣慧也。三修慧修慧者。由于修习而生智慧也。谓既已闻法。思惟义趣。即当随顺修习。因此修习。能生无漏圣慧也。
		</desc>
	</Doc>
	<Doc>
		<title>三惑</title>
		<desc>
            惑者昏迷不了之义也。一见思惑见即分别也。谓意根对法尘起诸邪见。故名见惑。思即思惟。又贪染也。谓眼耳鼻舌身五根。贪爱色声香味触五尘而起想着。故名思惑。此见思惑。亦名通惑者。通声闻缘觉菩蒴三乘共断故也。二尘沙惑尘沙惑者。谓众生见思数多。如尘若沙。乃他人分上之惑。菩萨之行专为化他。若令众生能断见思之惑。于菩萨即是断尘沙惑。而亦名别惑者。别在菩萨所断故也。三无明惑无明惑者。谓于一切法无所明了。故曰无明。此惑乃业识之种子。烦恼之
		</desc>
	</Doc>
	<Doc>
		<title>三际时</title>
		<desc>三际时者。西域一岁分为三际。即热时雨时寒时也。一热际时西记云。从正月十六日。至五月十五日。为热时也。二雨际时谓从五月十六日。至九月十五日。为雨时也。三寒际时谓从九月十六日。至正月十五日。为寒时也。
		</desc>
	</Doc>
	<Doc>
		<title>三迦叶</title>
		<desc>
            华言光波。谓身光炎涌。映余光故也。毗婆尸佛时。三人共立刹柱以是因缘感报。遂为兄弟。一优楼频螺迦叶华言木瓜林。谓其居处近于此林。故以名之。将护四众。供给四事。令无所乏。最为第一。二伽耶迦叶华言城。谓其居家在王舍城南七由旬。故以名之。观了诸法。都无所着。教化众生。最为第一。(梵语
		</desc>
	</Doc>
	<Doc>
		<title>三渐次</title>
		<desc>
            三渐次者。乃楞严经中。佛欲说修行地位。而先说此三等次以为根本。以由一切地位虽有浅深不同。而皆以此三种而为进行之本。故经云。如是渐修。随所发行。安立圣位。是也。一除助因除助因者。谓除众生助恶之因也。助恶之因。即五种辛也。五辛者。即葱菲薤蒜兴渠也。谓此五辛。食则能发淫恚。邪魅所着。天人远离。是故修行之人。欲得菩提。必先断除此五种辛菜也。故经云。是诸众生求三摩地。当断世间五种辛菜。是也。(兴渠叶如蔓菁根如萝卜。出土辛臭。
		</desc>
	</Doc>
	<Doc>
		<title>三解脱门</title>
		<desc>
            解脱即自在之义也。门即能通之义。谓由此三解脱门。则能通至涅盘。故名三解脱门。一空解脱门谓观一切法。皆从因缘和合而生。自性本空。无我我所。若能如是通达。则于诸法而得自在。故中空解脱门。二无相解脱门谓既知一切法空故。观男女一异等相。实不可得。若能如是通达诸法无相。即得自在。故
		</desc>
	</Doc>
	<Doc>
		<title>三界</title>
		<desc>
            界。限也。别也。谓三界分限。各别不同。故名界也。一欲界欲有四种。一者情欲。二者色欲。三者食欲。四者淫欲。下极阿鼻地狱。上至第六他化天。男女相参。多诸染欲。故名欲界。二色界色即色质。谓虽离欲界秽恶之色。而有清净之色。始从初禅梵天。终至阿迦腻吒天。凡有一十八天。并无女形。亦无欲染。皆是化生。尚有色质。故名色界。(华言质碍究竟。一十八天者。梵众天。梵辅天。大梵天
		</desc>
	</Doc>
	<Doc>
		<title>三界九地</title>
		<desc>
            谓欲界五趣。杂居一地。色界四禅。分为四地。无色界四空。分为四地。共为九也。地有持载之义。众生依之而住。此之九地。从忉利天已下及四趣。皆为地居。夜摩已上以至非非想天。皆为空居。从所依处得名。故皆言地也。一五趣杂居地五趣者。即欲界六天。人。饿鬼。畜生。地狱也。本该六趣。以阿修罗通于诸趣。故但言五。杂居者。五趣虽果报苦乐不同。总居于欲界故也。(欲界六天者。四天王天。忉利天。夜摩天。兜率天。化乐天。他化自在天也。华言无端
		</desc>
	</Doc>
	<Doc>
		<title>三经通别</title>
		<desc>
            如来一代所说诸经之内。无不具此教行理三。无不以别而契于通。以通而应于别。通则通于诸经。别则别有所以。教有通别。依教明行。行有通别。从行显理。理有通别也。一教经通别教即圣人对机所说一切言教也。夫教本应机。机宜不同。部部别异。故名教别。诸部虽异。通是佛说。故名教通。所谓从缘故教别。从说故教通也。二行经通别行即依教修行。亦进趣之义也。泥洹真法宝。众生以种种门入。教既为门不同。行则所入亦异。所入之门虽异。所契之
		</desc>
	</Doc>
	<Doc>
		<title>三净肉</title>
		<desc>
            一眼不见杀谓自眼不见是生物。是人不为我故杀。是名不见杀。二耳不闻杀谓于可信之人。不闻是生物。不为我故杀。是名不闻杀。三不疑杀谓知此处有屠家。有自死者。亦知此人不为我故杀。是名不疑杀。如上三种。名为净肉。有病许食。
		</desc>
	</Doc>
	<Doc>
		<title>三境</title>
		<desc>
            一性境性即实之义也。谓眼识乃至身识及第八识等。所缘色等实境相分。不起名言。无筹度心。是名性境。三独影境影即影像。是相分异名。谓如第六识。缘空华兔角。及过去未来等所变相分。无种为伴。但独自有。是名独影境。三带质境带即兼带。质即礼质。谓以心缘心也。如第七识缘第八识见分境时。其相分无别种生。一半与本质同种生。一半与能缘见分同种生。是名带质境。
		</desc>
	</Doc>
	<Doc>
		<title>三聚</title>
		<desc>
            一正性定聚谓断贪嗔痴等烦恼皆尽。心无邪伪。此性决定聚集不散。是名正性定聚。二邪性定聚谓四恶趣及一切边邪等见。不信正法。皆名邪性。此性决定聚集不散。是名邪性定聚。三不定性聚谓此性或可为邪。或可为正。定非一向。是名不定性聚。
		</desc>
	</Doc>
	<Doc>
		<title>三聚戒</title>
		<desc>
            聚。集也。戒。禁戒也。此三种戒。能摄一切大乘诸戒。故名三聚戒。法苑珠林云。大圣度人。功唯在戒。庄严论云。初律仪戒。以禁防为体。后摄善摄生二戒。以勤勇为体。一摄律仪戒摄律仪戒者。谓一切律仪。无不聚摄也。律即法律。是禁止之义。仪即仪式。是轨范之义。法苑珠林云。摄律仪者。要唯有四。一者不得为利养故。自赞毁他。二者不得故悭不施前人。三者不得嗔心。打骂众生。四者不得谤大乘经典。持此四法。无恶不离。故名摄律仪戒。
		</desc>
	</Doc>
	<Doc>
		<title>三觉</title>
		<desc>
            觉有三义。谓自觉。觉他。觉行圆满也。唯妙觉果佛。具足三觉。故华严经云。奇哉大导师。自觉能觉他。是也。一自觉谓觉知过去未来现在三世。一切诸法常无常等。悟性真空。了惑虚妄。功成妙智。道证圆。故名自觉。二觉他谓运无缘慈。度诸众生。皆令离生死苦。得涅盘乐。故名觉他。三觉行圆满谓三惑净尽。众德悉备。位登妙觉。行满果圆。故名觉行圆满。
		</desc>
	</Doc>
	<Doc>
		<title>三科</title>
		<desc>
            论云。若迷心不迷色。则合色开心。数为五蕴。若迷色不迷心。则合心开色。数为十二入。若心色俱迷。则心色各开。数为十八界。如此开合说者。为令众生于所学处委细而观。故有三科不同焉。一五蕴蕴。积聚也。谓积聚色受想行识五法。以成身也。如业为迷心偏重者。合眼耳鼻舌身五根。但名为色。开意之一根为受想行识。令其细观于心。是为合色开心。故说五蕴也。二十二入入涉入也。谓六根六尘互相涉入也。如来为迷色偏重者。开色为眼耳鼻
		</desc>
	</Doc>
	<Doc>
		<title>三苦</title>
		<desc>一苦苦谓有漏五阴之身。性常逼迫。名苦。又与苦受相应。即苦上加苦。故名苦苦。二坏苦谓乐相坏时。苦相即至。名为坏苦。即乐极悲生是也。三行苦行苦者。即有漏之法。四相迁流。常不安隐故也。</desc>
	</Doc>
	<Doc>
		<title>三苦对三界</title>
		<desc>
            一苦苦对欲界谓三界受生。无非是苦。欲界诸境逼迫。苦中复苦。故云苦苦对欲界。二坏苦对色界谓乐坏时苦。名为坏苦。如色界天受禅味之乐。报尽还于五道。受生死苦。故云坏苦对色界。三行苦对无色界谓虽无苦乐之境任运。心有生灭名为行苦。如无色界中。虽无质碍之色。而有漏心识。自然是苦。故名行苦对无色界。
		</desc>
	</Doc>
	<Doc>
		<title>三乐</title>
		<desc>
            一天乐天然自然。乐胜身胜。故名为天。修十善者。生于天上。而受种种殊胜妙乐。故名天乐。二禅乐谓修行之人。入诸禅定。一心清净。万虑俱寂。自然得其禅悦之趣。故名禅乐。三涅盘乐华言灭度。谓修行之人。既离生死之苦。得证涅盘之乐。经云。生灭灭已。寂灭为乐。故名涅盘乐。
		</desc>
	</Doc>
	<Doc>
		<title>三类境</title>
		<desc>
            三类境者。谓第八阿赖耶识。缘三种境。种子根身。即内境也。器世间。即外境也。一种子境谓第八识。能遍任持世间出世间诸法种子。故名种子境。二根境谓第八识。觉明能了之心。发起内外劳之相。于一圆湛。析出根尘。聚内四大而为身分。故名根身境。三器世间境世界如器。名器世间。谓从第八识转相而成现相。即有山河大地等境界。故名器世间境。
		</desc>
	</Doc>
	<Doc>
		<title>三量</title>
		<desc>
            一现量现即显现。量即量度。是楷定之义也。谓眼识乃至身识。对于显现五尘之境。而能度量。楷定法之自相。不错谬故。是名现量。二比量比即比类。谓以比类量度而知月故。如远见烟。知彼有火。是名比量。三圣教量谓于圣人所说现量比量之言教。皆不相违。定可信受。是名圣教量。
		</desc>
	</Doc>
	<Doc>
		<title>三漏</title>
		<desc>
            漏。失也。落也。谓诸众生由起惑造业。漏落三界生死。不能出离也。然有因果之分。惑业为诸漏之因。生死为诸漏之果也。一欲漏谓众生因欲界见思二惑。造作诸业。而于欲界不能出离。故名欲漏。二有漏因果不亡曰有。即色界无色界见思烦恼也。谓众生因此烦恼。不能出离色无色界。故名有漏。三无明漏无所明了。故曰无明。即三界痴惑也。谓众生因此无明。漏落三界。故名无明漏。
		</desc>
	</Doc>
	<Doc>
		<title>三轮</title>
		<desc>
            轮即车轮。有摧碾之用。以譬如来身业现通。口业说法。意业鉴机。而能摧碾众生烦恼惑业。是故名为三轮也。一身轮身轮亦名神通轮。谓佛说法。必先现神通。警动众生机情。令生正信也。二口轮口轮亦名正教轮。谓佛所说之法。无不为令众生翻邪归正。依教修行也。三意轮意轮亦名记心轮。谓佛说法。先以意轮鉴知众生根器利钝。随宜演说。无有差谬也。
		</desc>
	</Doc>
	<Doc>
		<title>三轮体空</title>
		<desc>
            谓布施时。体达施者受者及所施物。皆悉本空。则能摧碾执着之相。是名三轮体空。一施空谓能施之人。体达我身本空。岂有我为能施。既知无我。则无希望福报之心。是名施空。二受空谓既体达本无我为能施之人。亦无他人为受施之者。是名受空。三施物空物即资财珍宝等物。谓能体达一切皆空。岂有此物而为所施。是名施物空。
		</desc>
	</Doc>
	<Doc>
		<title>三论</title>
		<desc>
            一百论僧肇法师云。佛入灭后八百余年。外道纷然。异端竞起。邪辩逼真。殆乱正道。有提婆菩萨乃作斯论。所以防正闲邪。大明于宗极者矣。论有百偈。故名百论。二中论中论即观论也。僧睿法师云。论有五百偈。龙树菩萨之所造也。以中为名者。照其实也。以论为称者。尽其言也。实非名不悟。故寄中以宣之。言非释不尽。故假论以明之也。盖因修行之人内心滞惑。或生于倒见。或执于偏悟。故作此论。折之以中道之理。令二边之相。即真俗之
		</desc>
	</Doc>
	<Doc>
		<title>三明</title>
		<desc>
            一宿命明谓但知过去宿世受生之事。名宿命通。复知宿世从一生至百千万生。如是姓。如是名。如是受苦受乐等事。皆悉能知。是名宿命明。二天眼明谓但见死此生彼。名天眼通。复见我及众生死时生时。及身口意所作善恶之行。或生善道恶道。皆悉能见。是名天眼明。三漏尽明谓众生因三界见思之惑。堕落生死。故名为漏。惟罗汉断三界见思惑尽而得神通。名漏尽通。复知漏尽已后。更不受于生死。是名漏尽明。
		</desc>
	</Doc>
	<Doc>
		<title>三涅盘</title>
		<desc>
            华言灭度。又云不生不灭。一性净涅盘谓诸法宝相之理。不可染不可净。不染即不生。不净即不灭。不生不灭。名性净涅盘。二圆净涅盘智极故名圆。惑尽故名净。据性而言。虽无染净。约修而说。惑智宛然。智若契理。惑毕竟不生。智
		</desc>
	</Doc>
	<Doc>
		<title>三菩提</title>
		<desc>
            华言道。一真性菩提真名不伪。性名不改。不伪不改。名为真性。以此真性为道。故名真性菩提。二实智菩提谓能照真性之智。称理不虚。名为实智。以此实智为道。故名实智菩提。三方便菩提谓善巧随机。化用自在。名为方便。以此方便为道。故名方便菩提。
		</desc>
	</Doc>
	<Doc>
		<title>三千世界</title>
		<desc>
            一小千世界谓一日一月绕一须弥山。照四天下。山腰是四天王天所居。山顶是三十三天所居。此天之上。有夜摩天。兜率天。乐变化天。他化自在天。梵世天。此名一世界。如此一千世界。一千日月。一千须弥山。一千四天下。一千四天王天。一千三十三天。一千夜摩天。一千兜率天。一千乐变化天。一千他化自在天。一千梵世天。总为第二禅天所覆。是名小千世界。(华言妙高。四天王者。东方持国天王。南方增长天王。西方广目天王。北方多闻天王。三十三天。即忉
		</desc>
	</Doc>
	<Doc>
		<title>三人观十二因缘</title>
		<desc>
            三人者。谓通教声闻缘觉菩萨。虽同观十二因缘。然随智浅深。法成高下。故有三种之异也。一下智观故得声闻菩提华言道。谓声闻之人用体空之智。初观十二因缘生。次观十二因缘灭。观此生灭。即悟非生非灭。破见思之惑。证真空之理。是名下智观故得声闻菩提。(体空者。体达诸法性本空也。十二因缘者。一无明。二行。三识。四名色。五六入。六触。七受。八爱。九取。十有。十一生。十二老死也。因缘生者。即无明缘行。行缘识等是也。因缘灭者。即无
		</desc>
	</Doc>
	<Doc>
		<title>三忍</title>
		<desc>
            忍。耐也。又忍。可也。谓于一切逆顺善恶之境。而能忍受安心不动。故名为忍。一耐怨害忍谓人以怨憎毒害而加于我。即能安心忍耐。而无返报之心。是名耐怨害忍。二安受苦忍谓疾病水火刀杖等众苦所逼。即能安心忍受。恬然不动。是名安受苦忍。三谛察法忍谓审察诸法。体性虚幻本无生灭。信解真实。心无妄动。安然忍可。是名谛察法忍。
		</desc>
	</Doc>
	<Doc>
		<title>三如来藏</title>
		<desc>
            如来者。即理性如来也。因中说果。故名如来。藏者。含藏之义。谓含藏一切善恶法也。的指其体。即第八识。名如来藏也。一隐覆藏谓诸众生本有真如法身之理。在第八识中。为无明烦恼之所隐覆而不能见。故名覆藏。二含摄藏谓第八识为染净之所依止。以能含藏一切善恶种子。故名含摄藏。三出生藏谓第八为染净之本。遇缘熏习。则能出生世间出世间有情无情等法。故名出生藏。
		</desc>
	</Doc>
	<Doc>
		<title>三三昧</title>
		<desc>
            华言正定。亦云正心行处。谓众生之心。从无始已来。常不正直。得是三昧。心行正直。故名三昧。一有觉有观三昧谓初心在禅曰觉。细心分别禅味曰观。以空无相无作相应心。入于初禅。则一切觉观。皆悉正直。故名有觉有观三昧。二无觉有观三昧谓以空无相无作相应心。将入二禅之时。觉知之心已亡。分别禅味之念犹在。一切定观。皆悉正直。故名无觉有观三昧。三无觉无观三昧谓以空无相无作相应心。入于二禅乃至灭受想定时。
		</desc>
	</Doc>
	<Doc>
		<title>三三味</title>
		<desc>
            一分修三昧谓定慧二分。随修一分也。或修定不修慧。或修慧不修定。是名分修三昧。二共修三昧谓修定亦兼修慧。修慧亦兼修定。是名共修三昧。三圣正三昧自初果须陀洹已去。圣位所修。名为圣正。谓以定修心。因慧能破烦恼。以慧修心。因定能破烦恼。定慧一时具足。故名圣正三昧。
		</desc>
	</Doc>
	<Doc>
		<title>三善</title>
		<desc>
            法华经云。初中后善。盖言圆顿教中。序正流通三分。理致圆备。故皆称善。一初善初善者。序分居初。故名初善。如经序品为序分是也。二中善中善者。正说分居中。故名中善如经方便品至分别功德品十九行偈。为正说分是也。三后善后善者。流通分居后。故名后善。如经分别功德品十九行偈后至经尽。为流通分是也。
		</desc>
	</Doc>
	<Doc>
		<title>三善道</title>
		<desc>
            三善道者。谓天人阿修罗同修十善。虽有上中下品不同。皆名善道。一天道天即欲界色界无色界诸天也。谓因修上品十善。复修世间禅定。得生其中。是名天道。二人道人即四天下之人也。谓因行五常五戒。复行中品十善。得生其中。是名人道。(四天下即四洲。东弗于逮。西瞿耶尼。南阎浮提。北郁单越也。五常者。仁义礼智信也。五戒者。不杀。不盗。不邪淫。不妄语。不
		</desc>
	</Doc>
	<Doc>
		<title>三善根</title>
		<desc>
            一无贪善根谓于五欲之境。不贪不着。不爱不乐。此无贪法。是善种性。能为无量善法根本。故名无贪善根。二无嗔善根谓于一切众生。不生愤恚。不欲损恼。此无嗔法。是善种性。能为无量善法根本。故名无嗔善根。三无痴善根谓于一切诸法。皆悉明了通达。知是善法。知是不善法。知有罪法。知无罪法。知应修法。知不应修法。此无痴法。是善种性。能为无量善法根本。故名无痴善根。
		</desc>
	</Doc>
	<Doc>
		<title>三善知识</title>
		<desc>
            知识者。闻名钦德曰知。睹形敬奉曰识。谓修行之人。欲得道果。必由教授知识以训诲。同行知识以策励。外护知识以资养。三者俱备。方能其功。故名善知识也。一教授善知识宣传圣言曰教。训诲于我曰授。即教授之师也。谓其人内外方便。通塞障碍。皆能决了。是名教授善知识。二同行善知识谓修观行之人。互相策发。切磋琢磨。并心齐志。如乘一船。故名同行善知识。三外护善知识护犹助也。谓营理所须。以助修行之人。或有外侮而能扞御。故名外护善知识。
		</desc>
	</Doc>
	<Doc>
		<title>三身</title>
		<desc>
            身即聚集之义。谓聚集诸法而成身也。所谓理法聚。名法身。智法聚。名报身。功德法聚。名应身。一法身谓始从初住显出法性之理。乃至妙觉极果。理聚方圆。是名法身。(初住者。即十住位中初之一住也。妙觉者。自觉觉他。觉行圆满。不可思议。故名妙觉。理聚方圆者。
		</desc>
	</Doc>
	<Doc>
		<title>三身遍相</title>
		<desc>
            一法身如虚空遍谓法性之身。本体周遍。如大虚空。无有障碍。诸佛众生。平等具足。故名法身如虚空遍。二智身如日光遍智身即自报之身也。谓究竟邕觉之智。能遍破无明之暗。显发本有真身。譬如日光。无幽不烛。故名智身如日光遍。三色身如日影遍以身即应身也。谓究竟始觉之智。契于本觉法身之理。则能从体起用。遍应众机。譬如日光之影。不择高下。随处映现。故名色身如日影遍。
		</desc>
	</Doc>
	<Doc>
		<title>三身华梵</title>
		<desc>
            一法身毗卢遮那如来法名可轨。诸佛轨之而得成佛。以法为身。故名法身。华言遍一切处。以真如平等。性相常然。身土无碍故也。如来者。金刚经云。无所从来。亦无所去。故名如严竣。是也。二报身卢舍那如来修因感报。名之为报。然有自报他报之别。自报即理智如如。他报即相好无尽。是名报身。华言净满。谓诸惑净尽。众德悉圆。又云。光明遍照。谓内以智光照真法界。外以身光照应大机。如来者。转
		</desc>
	</Doc>
	<Doc>
		<title>三身寿量</title>
		<desc>
            一法身寿量法身者。师轨法性。还以法性为身。此身非色质。亦非心智。强指法性为法身耳。言寿量者。此非报得命根。亦非连持之寿。强指不迁不变。名之为寿。此寿非长量。亦非短量。经云。亦无在世及灭度者。非实非虚。非如非异等。是也。二报身寿量报身者。以如如智。契如如境。以境发智。以智照境。境智冥合。即是报身。言寿量者。境既无量无边。常住不灭智亦如是。即此智慧。名为寿命。经云。我智力如是。久修业所得。慧光照无量。寿命无数劫。是也。(如如者
		</desc>
	</Doc>
	<Doc>
		<title>三生</title>
		<desc>
            一见闻生见闻生者。谓八难众生。宿世见闻华严大经正法。不能信受。反生毁谤。故感八难之报。堕地狱中受诸极苦。今蒙如来放足下轮相。清净功德光明所照。由其宿有见闻华严大经善各。即得脱地狱苦。生兜率天而得成道。于一生内超登十地也。(八难者。地狱难。畜生难。饿鬼难。长寿天难。北郁单越难。盲聋喑痖难。世智辨聪难。生在佛前佛后难也。华言知足。十地者。欢喜地。离垢地。发光地。焰慧地。难胜地。现前地。远行地。不动地。善慧地。法
		</desc>
	</Doc>
	<Doc>
		<title>三胜学</title>
		<desc>
            一增上戒学谓具足受持大小乘戒。制伏过非。成就威仪。于诸戒法而能增胜。是名增上戒学。二增上心学谓能舍欲界诸不善法。得入初禅乃至入第四禅。于诸定心而能增胜。是名增上心学。三增上慧学谓于四圣谛等法。如实能知。是名增上慧学。
		</desc>
	</Doc>
	<Doc>
		<title>三施</title>
		<desc>一财施谓自能持戒。不侵他人财物。又能以己之财。施与他人。是名财施。二法施谓既能财施。又能为人说法。令其开悟。是名法施。三无畏施谓一切众生皆畏于死。持戒之人。无杀害心。令其无畏。是名无畏施。</desc>
	</Doc>
	<Doc>
		<title>三十二应</title>
		<desc>
            谓观世音菩萨。于往昔无数恒河沙劫。有佛名观世音。蒙彼如来授以如幻闻熏闻修金刚三昧。同佛慈悲。拔苦与乐。身成三十二尘。入诸国土。化一切众生也。一佛身应佛。华言觉。谓若诸菩萨入三摩地。进修无漏胜解现圆。观世音菩萨。即应现候身而为说法。令其解脱也。(华言等持。进修无漏胜解现圆。谓修无
		</desc>
	</Doc>
	<Doc>
		<title>三十六物</title>
		<desc>一外相十二谓发。毛。爪。齿。眵。泪。涎。唾。屎。尿。垢。汗也。二身器十二谓皮。肤。血。肉。筋。脉。骨。髓。肪。膏。脑。膜也。三内含十二含即含藏。谓肝。胆。肠。胃。脾。肾。心。肺。生藏。熟藏。赤痰。白痰也。
		</desc>
	</Doc>
	<Doc>
		<title>三十七道品</title>
		<desc>
            道即能通之义。品犹类也。合四念处等法门。为三十七。皆是入道浅深之气类。故云道品也。一四念处念即想念。处即身受心法也。一身念处。谓观此色身。皆是不净也。二受念处。谓观领受好恶等事。悉皆是苦也。三心念处。谓观此识心。生灭无常也。四法念处。谓观诸法从因缘生。皆无有我也。二四正勤正谓不邪。勤谓不怠。一已生恶令永断。谓一切恶法。若已生者。当精勤一心决剔。令其永断除也。二未生恶令不生。谓一切恶法。若未生时。当精勤一心遮止。令其不复萌生也
		</desc>
	</Doc>
	<Doc>
		<title>三十四心断结</title>
		<desc>
            谓三藏教菩萨。扶惑润生。历劫具修六度梵行。饶益有情。最后至于菩提树下。一念相应。慧发真无漏之时。以八忍八智十六心。九无碍九解脱十八心。顿断见思习气而成正觉。故云三十四心断结也。(三藏教者。即经律论三藏也。扶惑润生者。谓此教菩萨。虽已离见思之惑。为欲化度众生故。伏惑不断。而示同三界生死也。六度者。一布施。二持戒。三忍辱。四精进。五禅定。六智慧也。华言道。菩提树者。以佛于树下成道故也。见思者。谓意根对法尘起诸分别
		</desc>
	</Doc>
	<Doc>
		<title>三十一色</title>
		<desc>三十一色者。谓青黄赤白光影明闇烟云尘雾空。此十三种名为显色。以其显现为色故也。长短方圆粗细高下正与不正。此十种名为形色。以其形量为色故也。取舍屈伸行住坐卧。此八种。名为表色。以其表彰为色故也。
		</desc>
	</Doc>
	<Doc>
		<title>三时</title>
		<desc>
            谓释迦如来入灭之后。教法住世。人有禀教者。即能修行。有修行者。即能证果。是名正法据法住记云。佛告阿难。我灭度后。正法一千年。由女人出家。减五百年。又据善见论云。后为比丘尼。说八敬法。还得一千年。又据法苑珠林云。天人答宣律师曰。佛锡杖在龙窟中。四十年住。为如来灭后。有飞行罗刹。能说十二部经。诈为善比丘。食诸持戒者。为断此恶。故镇龙窟中。复令正法增住四百年。是则正法住世总一千四百年。(华言庆喜。华言乞士
		</desc>
	</Doc>
	<Doc>
		<title>三时无悔</title>
		<desc>
            三时无悔者。谓人造作五逆等罪。若于欲作正作作已。三时之中。心无改悔者。是名上品极恶之业。即感地狱之报也。一加行心时加行犹方便也。谓人欲作恶业之时。必先起心。方便加行。是名加行心时。二根本心时谓人正作恶业时之心也。其心决定。不可拔动。由此生于加行。是名根本心时。三后起心时谓人作恶业已后。复起心缘念往所作事。是名后起心时。
		</desc>
	</Doc>
	<Doc>
		<title>三识</title>
		<desc>
            一末那识华言染污意。染污者。谓我痴。我见。我慢。我爱。四惑常俱。意者。谓常思虑第八识度量为我。即第七识也。二阿赖耶识华言藏识。谓此识能含藏善恶诸法种子。即第八识也。三庵摩罗识华言清净识。翻译名义云。第八阿赖耶。若至我见永不起位。即舍赖耶之名。别受清净之称。即第九识也。
		</desc>
	</Doc>
	<Doc>
		<title>三识缘境广狭</title>
		<desc>
            一第八识缘境最广谓此根本识。染净同依。能变能现种子根身及器世间三种境故。是名缘境最广。二第七识缘境最狭谓此识无别体相。但依第八识为因而起。复缘第八识见分而为相分。是名缘境最狭。三第六识缘境广谓此识能缘一切善不善无记三性之境。及能分别色心等一切法尘。是名缘境广也。
		</desc>
	</Doc>
	<Doc>
		<title>三世</title>
		<desc>
            世即迁流之义。亦隔别之义也。一过去世谓善恶诸行。已起已生。已转已聚集。已出现落谢变灭。过去所摄。是名过去世。二未来世谓善恶诸行。未起未生。未聚集未出现。未来所摄。是未来世。三现在世谓善恶诸行。现起现生。现聚集现出现。未转未谢未灭。现在所摄。是名现在世。
		</desc>
	</Doc>
	<Doc>
		<title>三世业</title>
		<desc>
            一过去世业谓过去世。若意起贪嗔痴等。即动身口作诸恶业。若意不贪不嗔不痴等。即动身口作诸善业。善恶之业虽殊。皆受现在未来之报。是名过去世业。二现在世业谓现在世。若意起贪嗔痴等。即动身口作诸恶业。若意不贪不嗔不痴等。即动身口作诸善业。善恶之业虽殊。皆受未来之报。是名现在世业。三未来世业谓未来世。必由身口意。造作善恶诸业。虽不现作。望于未来。毕竟不无。是名未来世业。
		</desc>
	</Doc>
	<Doc>
		<title>三事戒</title>
		<desc>一身净戒谓身受诸戒。无有阙漏。无有毁犯。是名身净戒。二言净戒谓一切所说语言。无有谀谄虚诳不实。是名言净戒。三意净戒谓蠲除恶觉。离诸贪欲。是名意净戒。</desc>
	</Doc>
	<Doc>
		<title>三事人胜诸天</title>
		<desc>
            一能勇猛诸天耽嗜欲乐。不复进修。是人虽不见当来之果。而能修诸苦行。精进不怠。是能勇猛胜诸天也。二能忆念诸天耽嗜欲乐。慧性常惛。是人能忆记曩久所作所说之事。了了分明。悉无忘失。是能忆念胜诸天也。三能梵行梵者净也。诸天耽嗜欲乐。不复增修善业。是人初发心时。能种殊胜善根。爱持戒律。行业清净。是能梵行胜诸天也。
		</desc>
	</Doc>
	<Doc>
		<title>三事无尽</title>
		<desc>
            一布施无尽谓菩萨好喜布施。不吝财物。乃至躯命悉能施与。心不疲厌。是名布施无尽。二持戒无尽谓菩萨护持禁戒。未曾违舍。见犯戒者。怜愍悲哀。见奉戒者。尊重爱敬。复以戒法传化他人。心不疲厌。是名持戒无尽。三博闻无尽谓菩萨闻如是法。即当奉行。思欲化他。必须博学一切经典与夫世间艺术。无不谙练。求闻禀听。心不疲厌。是名博闻无尽。
		</desc>
	</Doc>
	<Doc>
		<title>三受</title>
		<desc>受者领纳也。谓六根之识。领受六尘之境也。一苦受谓于六尘违情之境。而有逼迫之苦。是名苦受。二乐受谓于六尘顺情之境。而有适悦之乐。是名乐受。三不苦不乐受谓于六尘不违不顺之境。所受非苦非乐。是名不苦不乐受。
		</desc>
	</Doc>
	<Doc>
		<title>三兽渡河</title>
		<desc>
            三兽。喻三乘。河。喻空理也。谓通教声闻缘觉菩萨。同出三界。取证空理。而根器有大小。行位有浅深。如象马兔同共渡河。而有浅深之异。故以此为喻也。一象渡河象渡河者。喻菩萨之人也。谓菩萨修六度万行。利益众生断见思惑及断习气尽而证菩提。如象之渡河。得其底也。(六度者。一布施。二持戒。三忍辱。四精进。五禅定。六智慧也。见思惑者。意根对法尘而起分别曰见惑。眼耳鼻舌身。贪爱色声香味触五尘曰思惑。习
		</desc>
	</Doc>
	<Doc>
		<title>三思</title>
		<desc>一审虑思谓在意地筹量之时。未有所作。故名审虑思。二决定思谓意既决定。乃有所作。是名决定思。三动发思唯识论云。动身之思。名为身业。发语之思。名为语业。是名动发思。</desc>
	</Doc>
	<Doc>
		<title>三随烦恼</title>
		<desc>
            谓昏烦恼乱之法。长时随逐不舍。故名随烦恼。一小随烦恼谓忿恨覆恼嫉悭诳谄憍害十种各别而起行位局故。是名小随烦恼。二中随烦恼谓无惭无愧二种俱生。非各别起行。通前之忿恨覆恼等。唯遍在不善法中。是名中随烦恼。三大随烦恼谓掉举。昏沉。不信。懈怠。放逸。散乱。不正。失念。八种。得俱生故。不可名小。染皆遍故。不得名中。二义既殊。故名大随烦恼。
		</desc>
	</Doc>
	<Doc>
		<title>三田喻三种人</title>
		<desc>
            第一田此田渠流便利。无诸沙卤瓦石棘刺。种一得百。以喻菩萨根性猛利。智慧明了。利益众生。无有穷尽。是为第一田也。第二田此虽无沙卤瓦石棘刺。渠流险难。收实减半。以喻声闻根性稍钝。虽得无漏。但能自利。不能度生。是为第二田也。第三田此田渠流险难。多诸沙卤瓦石棘刺。种一得一。为藁草故。以喻阐提之人。而于佛法无有信心。今为说法。以种后世善种。是为第三田也。(阐提。华言信不
		</desc>
	</Doc>
	<Doc>
		<title>三通力</title>
		<desc>
            一报得通力谓三界诸天。皆有五种神通。乃至鬼神亦有小通。虽则胜劣不同。俱能变现无碍。此之神能。乃由果报自然感得。是名报得通力。二修得通力谓声闻缘觉菩萨等。由修戒定慧功行成就之时。发得六种神通。变现自在。隐显莫测。此之神通。由修而得。是名修得通力。三变化通力谓佛菩萨以神通力。则能种种变现。乃至现诸身相或胜或劣。现诸
		</desc>
	</Doc>
	<Doc>
		<title>三途对三毒</title>
		<desc>
            一火途对嗔忿火途即地狱道也。谓其处受苦众生。常为镬汤炉炭等热苦所逼。故四解脱经称为火途。盖由众生无慈悲心。常怀嗔忿。致感斯报。故云火途对嗔忿。二刀途对悭贪刀途即饿鬼道也。谓其处受苦众生。常受刀杖驱逼等苦。故四解脱经称为刀途。盖由众生无惠施心。常怀悭贪。致感斯报。故云刀途对悭贪。三血途对愚痴血途即畜生道也。谓其处受苦众生。强者伏弱。互相吞啖。饮血食肉。故四解脱经称为血途。盖因众生无智慧心。愚痴不了。致感斯报。故云血途对愚痴。
		</desc>
	</Doc>
	<Doc>
		<title>三退屈</title>
		<desc>
            一菩提广大屈华言道。谓闻无上菩提。广大深远。心便退屈。是名菩提广大屈。二万行难修屈谓闻布施等波罗密多。修之甚难。心便退屈。是名万行难修屈。三转依难证屈谓闻转烦恼依菩提。转生死依涅盘。极难可证。心使退屈。是名转依难证屈。
		</desc>
	</Doc>
	<Doc>
		<title>三陀罗尼</title>
		<desc>
            华言能持。谓于一切善法。能持令不散不失也。又翻总持。谓持善不失。持恶不生也。一闻持陀罗尼谓得此陀罗尼者。于一切语言诸法。耳之所闻。皆不忘失。是名闻持陀罗尼。二分别陀罗尼谓得此陀罗尼者。于一切众生。一切诸法。分别不错。是名分别陀罗尼。三入音声陀罗尼谓得此陀罗尼者。闻一切众生恶言骂詈。心不憎恨。闻一切众生善言赞叹。心不摇动。是名入音声陀罗尼。
		</desc>
	</Doc>
	<Doc>
		<title>三无碍</title>
		<desc>
            一总持无碍谓菩萨获大总持。于种种善法。持令不失。种种恶法。持令不生。故一切言语诸法。分别悉知。皆不忘失。无所挂碍。是为总持无碍。二辩才无碍谓菩萨获大辩才。于大小乘种种诸法。随众生机。纵辩宣扬。悉使通达。皆无疑碍。是为辩才无碍。三道法无碍谓菩萨获大智慧。于大小乘一切道法及世间种种语言文字。悉能通达。照了无碍。是为道法无碍。
		</desc>
	</Doc>
	<Doc>
		<title>三无差别</title>
		<desc>
            谓心佛众生。虽在因在果。迷悟不同。然其理性所具。本来平等。初无有异。故经云。心佛及众生。是三无差别。一心无差别谓一念心体。凡圣不二。具足十界十如是等法。而与诸佛众生性元平等。初无有异。故经云。游心法界如虚空。则知诸佛之境界。是名心无差别。二
		</desc>
	</Doc>
	<Doc>
		<title>三无明</title>
		<desc>
            一痴无明谓人遇痴暗钝。无所明了。而于正法不能生信。唯逐邪教。妄执倒见。是名痴无明。二迷无明谓人昏迷不了。惑于五尘等境。不能观察其患。及起贪染之心。是名迷无明。三颠无明谓人无所明了。而于正法起邪倒见。如常计无常。乐计非乐等。是名颠无明。
		</desc>
	</Doc>
	<Doc>
		<title>三无为</title>
		<desc>
            无为者。谓真空寂灭之理。本无造作。故名无为。一虚空无为虚空即无碍之义。谓真空之理。不为惑染之所障碍。故名虚空无为。二择灭无为择即拣择。灭即寂灭。谓声闻之人。用智拣择。远离见思系缚。即证寂灭真空之理。是名择灭无为。三非择灭无为谓声闻之人。证果之后。诸惑不复续起。自然契悟寂灭真空之理。不假拣择。故名非择灭无为。
		</desc>
	</Doc>
	<Doc>
		<title>三无性</title>
		<desc>
            一相无性谓一切众生。于世间之相。处处计着执为实有。佛为除此妄执。说一切法。皆无自性。故名相无性。二生无性谓一切诸法。皆托因缘和合而生。本无自性。故名生无性。三胜义无性谓前相无性生无性。因破众生妄执之情。假说无性。非性全无。是故佛说胜义无性者。谓真如胜义之性。还离遍计妄执之性。故名胜义无性。
		</desc>
	</Doc>
	<Doc>
		<title>三细相</title>
		<desc>
            三细者。即根本无明之惑也。因对六粗。故名三细。一业相业相者。即从真起妄。初动之相也。然本觉心源。离念寂静。因无明故。觉成不觉。遂成业相。故起信论云。以依不觉故心动。说名为业。是也。二见相见相者。见初动之相也。亦名转相。谓依初动业识。转成能见之相也。三境界相境界相者。即转相分别初动之境界也。亦名现相。由前转相。则境界妄现也。
		</desc>
	</Doc>
	<Doc>
		<title>三贤</title>
		<desc>
            十住十行十回向诸位菩萨皆称贤者。此就别教而论。盖诸位菩萨但断见思惑尽。尚有无明惑在。未入圣位。故名贤也。一十住会理之心安住不动。名之为住。一发心住。二治地住。三修行住。四生贵住。五具足方便住。六正心住。七不退住。八童真住。九法王子住。十灌顶住。二十行行即进趣之义。谓行此行。则能进向于果。名之为行。一欢喜行。二饶益行。三无违逆行。四无屈挠行。五无痴乱行。六善现行。七无著行。八难得行。九善法行。十真实行。三十回向回因向果。名
		</desc>
	</Doc>
	<Doc>
		<title>三相续</title>
		<desc>
            一世界相续经云。世为迁流。界为方位。东西南北四维上下为界。过去未来现在为世。故名世界。由众生于清净心体。一念不觉而起妄明。妄明既立。空昧相形。形则摇动。故有风轮执持世界。明觉立坚。故有金轮保持国土。风金相摩。故有火光为变化性。宝明生润。火光上蒸。故有水轮含十方界。此之世界。同诸众生业力。依空安立。而有成坏之劫。坏而复成。成而复坏。终始相续。无有断绝。故名世界相续。(空昧相形者。空即明也。昧即暗也。明暗互相形影。动摇不定。故有风
		</desc>
	</Doc>
	<Doc>
		<title>三想</title>
		<desc>
            般若经云。菩萨欲成无上道者。应起平等心。于一切众生无有偏党。皆生亲爱之想。莫生怨心。莫生中人心。故名三想。一怨想怨想者。谓有人加害于我。及豁我父母兄弟者。亦生亲爱之想也。二亲想亲想者。谓于父母兄弟。及亲戚朋友等。皆生亲爱之想也。三中人想中人想者。谓于非怨非亲之人。亦生亲爱之想也。
		</desc>
	</Doc>
	<Doc>
		<title>三心</title>
		<desc>一根本心谓第八识心王。能含藏善恶种子。出生染净诸法。故名根本心。二依本心谓第七识依根本而生。能与第八识传送染净等事。故名依本心。三起事心谓眼耳鼻舌身意之六识。对六尘之境。能起分别染净等事。故名起事心。
		</desc>
	</Doc>
	<Doc>
		<title>三行</title>
		<desc>一福行谓因修十善等福。报生欲界天上人间及阿修罗。享福受乐。故名福行。二罪行谓因作五逆十恶等罪。报生畜生饿鬼地狱。责罪受苦。故名罪行。三无动行(亦名不动行</desc>
	</Doc>
	<Doc>
		<title>三性</title>
		<desc>一善性谓第六识所起一切善法之性也。善有世间出世间不同。世间善者。即五常十戒等是也。出世间善者。即四弘六度等是也。此众善法。皆由意根所缘。生成法则。故名善性。二恶性谓第六</desc>
	</Doc>
	<Doc>
		<title>三学</title>
		<desc>
            如来立教。其法有三。一曰戒律。二曰禅定。三曰智慧。然非戒无以生定。非定无以生慧。三法相资。一不可缺。而皆称为学者。学犹饰也。器不饰。则无以成美观。人不学。则无以成圣德。故依此而修者。必证圣果也。一戒学戒者禁戒也。谓能防止身口意所作之恶业。故名戒学。二定学定者禅定也。谓能摄散澄神。见性悟道。故名定学。三慧学慧者智慧也。谓能断除烦恼。显发本性。故名慧学。
		</desc>
	</Doc>
	<Doc>
		<title>三业</title>
		<desc>
            一身业身业即身所作之业也。有善有恶。若杀生偷盗邪淫。即身恶业也。若不杀不盗不淫。即身善业也。二语业语业即口所说之业也。有善有恶。若妄言绮语恶口两舌。即口恶业也。若不妄言不绮语不恶口不两舌。即口善业也。三意业意业即意所起之业也。有善有恶。若贪欲嗔恚邪见。即意恶业也。若不贪欲不嗔恚不邪见。即意善业也。
		</desc>
	</Doc>
	<Doc>
		<title>三业供养</title>
		<desc>一身业供养谓身至诚敬礼诸佛菩萨。是名身业供养。二口业供养谓口发言称美诸佛菩萨功德。是名口业供养。三意业供养谓端心正意。想念诸佛菩萨相好。是名意业供养。</desc>
	</Doc>
	<Doc>
		<title>三衣名义</title>
		<desc>
            一僧伽梨华言合。又云重。谓割之而合成也。义净法师云。华言重复衣。宣律师云。此三衣名。皆无正翻。今以义译之。大衣名杂碎衣。条数多故也。若从用为名。则曰入王宫衣。又曰入聚落衣。谓于王宫说法时着。及聚落乞食时着也。萨婆我论云。大衣分三品。九条十一条十三条名下品。十五条十七条十九条名中品。二十一条二十三条二十五条名上品。二郁多罗僧华言上着衣。即七条也。宣律师云。七条名中等衣。若从用为名。则曰入众
		</desc>
	</Doc>
	<Doc>
		<title>三疑</title>
		<desc>
            禅波罗蜜云。以疑覆故。于诸法中不得定心。定心无故。于佛法中空无所获。疑虽甚多。未必障定。今且明障定之疑。有三种焉。一疑自疑自者。谓疑自身。诸根暗钝。罪垢深重。非是受道之器。作此自疑。禅定不能发生也。二疑师疑师者。谓疑受道之师。威仪相貌。皆不具足。自既无道。何能教我。作此疑慢。禅定不能发生也。三疑法疑法者。谓疑所受之法。非正真之道。故不敬信受行。既不信受。禅定亦不能发生也。
		</desc>
	</Doc>
	<Doc>
		<title>三义欢喜</title>
		<desc>
            观无量寿佛经疏。因释阿难及天龙等。闻法欢喜。作礼而去。故以三义释之。一遇人欢喜人即佛也。谓佛具足四无碍智。说观彼佛之法。离于错谬。今遇此人。宁不欢喜。是名遇人欢喜。二闻法欢喜谓所说观佛之法。一十六门。曲尽其妙。能令凡心入深三昧。闻如是法。岂不欢喜。是名闻法欢喜。(一十六观门者。日观。水观。地观。宝树观。八功德水观。
		</desc>
	</Doc>
	<Doc>
		<title>三因</title>
		<desc>一应得因谓依真如空理而修因行。应得菩提之果。故名应得因。二加行因谓依菩提心。加功用行。以此为因。即能证得法身之果。故名加行因。三圆满因谓由加行。故因行圆满故。名圆满因。</desc>
	</Doc>
	<Doc>
		<title>三因佛性</title>
		<desc>
            华言觉。觉即三智圆明。遍一切处。无不照了。名大圆觉性。即不改之义。以大觉性。不增不减。非变非迁。一切众生。无不具此三因佛性。此因若显。即成三德妙果也。一正因佛性正谓中正。谓中必双照。三谛具足。名正因佛性。二了因佛性了谓
		</desc>
	</Doc>
	<Doc>
		<title>三因三果</title>
		<desc>
            一异熟因异熟果异世成熟。名为异熟。谓今世所作善恶之因。即感未来世善恶之果。是名异熟因异熟果。二福因福果谓布施持戒忍辱为因。即感现在及未来世所作种种事业。皆得自在之果。是名因福果。三智因智果谓修习一切智慧为因。能证三及以佛果。是名智因智果。
		</desc>
	</Doc>
	<Doc>
		<title>三应供养</title>
		<desc>
            一如来所应供养谓如来出现世间。咸欲利乐一切众生。于天人中最尊最上。不降伏者而降伏之。无救护者而救护之。未度脱者而度脱之。以是因缘。一切天人所应供养。二阿罗汉所应供养华言无学。谓阿罗汉。生死已尽。梵行巳立。而能利益有情。为世福田。以是因缘。一切天人所应供养。三转轮圣王所应供养谓转轮圣王。恒以正法治化天下。使其人民不杀不盗。无诸过恶。咸被恩泽。各得其所。以是因缘。一切人民所应供养。
		</desc>
	</Doc>
	<Doc>
		<title>三有</title>
		<desc>
            三有者。谓欲界色界无色界。六道众生。各随所作善恶之业。即感善恶之报。因果不亡。故名为有。一欲有谓欲界天人。修罗。畜生。饿鬼。地狱。各各随其业因而受果报。故名欲有。二色有谓色界四禅诸天。由昔修习有漏禅定。报生此天。虽离欲界粗染之身。而有清净之色。故名色有。三无色有谓无色界四空诸天。由昔修习有漏禅定。报生此天。虽无
		</desc>
	</Doc>
	<Doc>
		<title>三余</title>
		<desc>
            一烦恼余烦恼余。亦名障余。谓二乘之人虽断三界内见思惑尽。尚有界外无明惑在。故名烦恼余。二业余业余。亦名道余。谓二乘之人虽断三界内业缚。尚余界外变易生死之业。故名业余。三苦余苦余。亦名果余。谓二乘之人已出三界分段生死。尚有变易生死之苦。故名苦余。
		</desc>
	</Doc>
	<Doc>
		<title>三圆满</title>
		<desc>
            一行圆满谓听闻正法。依法修行。复能为他如法演说。自利利他之行既周。是名行圆满。二果圆满谓由修行。即能证涅盘之果。圆成满足。是名果圆满。三师圆满师即受道之师。谓能以佛所说之法教诫于我。复能引发一切梵行。令得满足。是名师圆满。
		</desc>
	</Doc>
	<Doc>
		<title>三杂染</title>
		<desc>
            一烦恼杂染烦恼杂染者。亦名惑杂染。谓身见边见及贪嗔痴等一切烦恼。皆能染污心识。令不清净故也。二业杂染业杂染者。谓或因烦恼所生。或因烦恼缘助。动身口意。造作恶业。皆能染污真性。令不清净故也。三生杂染生杂染者。亦名苦杂染。谓因烦恼及业故生。因生故苦。即生老病死等苦。皆能染污真性。令不清净故也。
		</desc>
	</Doc>
	<Doc>
		<title>三章</title>
		<desc>
            草即药草也。药草既蒙云雨之润。即得生长。而能遍治众病。变体成仙。以譬五乘之人。既闻法化之教。无漏智慧即得增长。能破无明之惑。开佛知见。故以三草喻之。一小草小草。喻人开也。谓法雨既沾。无不蒙润。而人天之机。根力微弱。未获大益。故名小草。二中草中草。喻声闻缘觉也。谓此二乘之人。蒙佛法雨。而于大乘根渐增长。故名中草。三上草上草。喻三藏教菩萨也。谓此菩萨。蒙佛法雨。敷荣郁茂。自他饶益
		</desc>
	</Doc>
	<Doc>
		<title>三障</title>
		<desc>
            障。蔽也。谓诸众生被惑业障蔽。不见正道。善心不能生起。故名障也。一烦恼障昏烦之法。恼乱心神。故名烦恼。谓贪欲嗔恚愚痴等惑。障蔽正道。是名烦恼障。二业障业即业行。谓由贪嗔痴。起身口意。造作五无间重恶之业障蔽正道。是名业障。三报障报即果报。谓由烦恼惑业。生在地狱畜生饿鬼诸趣。因此障蔽正道。是名报障。
		</desc>
	</Doc>
	<Doc>
		<title>三支比量</title>
		<desc>
            比量者。谓以有为法与无为法比类而量度也。一立宗宗犹主也。要也。谓如五蕴等法。皆假因缘而生。实无自性。于中求我。决不可得。故对执我论者。先说诸法无我也。二立因立因者。谓破执有我者而立因也。若于五蕴等法。施设实有我者。此之五蕴。既从众缘而生。皆是生灭之法。蕴既生灭。我不成就。若离五蕴。而于余处施设有我者。我无所因。我亦无用。是则皆无有我也。三立喻立喻者。谓以别法喻所立法也。如于现在
		</desc>
	</Doc>
	<Doc>
		<title>三止</title>
		<desc>一体真止谓体达无明颠倒之妄。即是实相之真。是名体真止。二方便随缘止方便犹善巧也。谓随缘历境。安心不动。是名方便随缘止。三离二边分别止谓不分别生死涅盘有无等二边之相。是名离二边分别止。</desc>
	</Doc>
	<Doc>
		<title>三智</title>
		<desc>
            一一切智谓于一切内法内名。能知能解。一切外法外名。亦能知能解。是名一切智。即声闻缘觉之智也。二道种智谓能用诸佛一切道法。发起众生一切善种。是名道种智。即菩萨之智也。三一切种智谓能以一种智。知一切道。知一切种。是名一切种智。即佛之智也。
		</desc>
	</Doc>
	<Doc>
		<title>三种病相</title>
		<desc>
            修禅定者。须善识病源。设或不知。则难于治疗疾苦相。仍行道有妨。能明四大五脏五根病发之相。善加调治。则身心安隐。不废修业矣。一四大增动病相四大。地水火风也。一大不调。诸患并起。地大增故。肿结沉重。身体枯瘠等诸患生。水大增故。痰癊胀满。饮食不消等诸患生。火大增故。煎寒壮热。支节皆疼等诸患生。风大增故。虚悬战掉。呕吐气急等诸患生。是为四大增动病相。二五脏生患之相五脏。心肺肝脾肾也。若患从心生者。身必寒热。口中常燥。心主口
		</desc>
	</Doc>
	<Doc>
		<title>三种不坚易三坚法</title>
		<desc>
            一不坚财贸易坚财谓一切世间财物。体非坚固。聚散无常。不可久保。若能持用布施清净梵行之人。远求无上安乐涅盘。或求当来天人乐果。即为坚固之财。永久不坏矣。是为不坚之财贸易坚财也。二不坚身贸易坚身谓父母所生之身。乃四大假合而成。危脆不实。体非坚固。生灭无常。不可久存。若能持守五戒。清净无染。修习菩提无上之道。以证金刚不坏之身。是为以不坚身贸易坚身也。(四大者。地大。水大。火大。风大也。五戒者。不杀。不盗。不邪淫
		</desc>
	</Doc>
	<Doc>
		<title>三种常</title>
		<desc>一本性常本性常者。即法身也。谓法身本性常住。无生无灭也。二不断常不断常者。即报身也。谓报身常依法身。无间断也。三相续常相续常者。即应身也。亦名变化身。谓应身于十方世界没巳。复现化无穷尽也。</desc>
	</Doc>
	<Doc>
		<title>三种定业轮</title>
		<desc>
            定即禅定。业即行业。轮有运转摧碾之义。谓如来以禅定诵习之法轮。摧碾一切烦恼惑业而成无上菩提。亦令众生如说修行而证道果。故说此三种定业轮也。一建立修定业轮谓令众生修行正观。观察无明烦恼起灭之相。及观察世间如幻如化。以安那般那数息之法。修习静虑。则能摧破一切惑业。心住正定。是为建立修定业轮。二建立习诵业轮谓令众生习诵大乘经教。初中后夜。精勤无怠。心不散乱。则能摧破一
		</desc>
	</Doc>
	<Doc>
		<title>三种恶</title>
		<desc>一恶恶即背理之谓。若杀盗等。皆违理造作。是名为恶。二大恶谓自杀亦教人杀。自悭亦教人悭等。是名大恶。三恶中恶谓自恡法。则令多人堕于恶道。亦是断灭佛法。是名恶中恶。</desc>
	</Doc>
	<Doc>
		<title>三种发菩提心</title>
		<desc>
            一直心直心者。谓心常质直。离诸谄曲。能行正法。即是菩提之心也。二深心深心者。谓于正法心生深信。面而复乐修一切善行。即是菩提之心也。三大悲心大悲心者。悲即悲愍。谓悲愍一切受苦众生。常思救护。令其安乐。即是菩提之心也。
		</desc>
	</Doc>
	<Doc>
		<title>三种发心</title>
		<desc>
            一信成就发心谓十信行满。信心成就。入十住位中初发心住。故名信成就发心。二解行发心解即解了。行即修行。谓十行位中能解法性本空。顺修六度之行。发回向心。入十回向。故名解行发心。(十行者。欢喜行。饶益行。无嗔恨行。无尽行。离痴乱行。善现行。善现行。无著行。尊重
		</desc>
	</Doc>
	<Doc>
		<title>三种观法</title>
		<desc>
            三种观法者。谓修行用观之法也。前托事附法二种。乃是天台智者大师。讲法华经时。为座下听众有修观行者。随历一事。皆以观法表对。令其修习。名托事观。或遇一切法相处。亦附彼法相。立其观法。令其修习。名附法观。后之一种。专约行门。复说摩诃止观。兼明诸经所有行法。名约行观。故有三种之不同也。一托事观法谓托王舍耆阇崛山等事而为观也。名从事立。借事为观。以导执情。故名托事观。(王舍等事。表对观法者。王表心王。舍表五阴。舍即是令观五阴也。梵语
		</desc>
	</Doc>
	<Doc>
		<title>三种光明</title>
		<desc>
            一外光明谓日月星光及火珠灯炬等光。皆能破除昏暗。是名外光明。二法光明谓随其所闻之法。观察修习。皆依法则。因此明心见性。破除愚痴之暗显发本觉妙明。是名法光明。三身光明谓诸佛菩萨二乘及诸天等。身皆有光。亦能破暗。是名身光明。
		</desc>
	</Doc>
	<Doc>
		<title>三种鬼神魔</title>
		<desc>
            魔能现诸形相。恼乱行人。障蔽禅定。若不预善分别以祛除之。则使魔得其便。身心恐怖。有妨精进。而道业难成矣。一精媚鬼谓精神变化。厌媚于人也。以十二时中。子鼠丑牛等兽。为种种相。或作少男少女老宿之形及可畏等相。恼乱行人。各当其时而来。善须别识。若多卯时来者。必是狐兔之类。说其名字。精媚即散。余时之来者。类此可知。呼其名字。即皆消灭也。二惕鬼惕即恶夜叉。摩诃止观云。拘那含佛末法之时。有一比丘。好恼乱众僧
		</desc>
	</Doc>
	<Doc>
		<title>三种精进</title>
		<desc>
            一庄严精进庄即端庄。严即严饰。谓菩萨发心时。精勤修习一切梵行。庄严道果。复为化诸众生。于三界中示现受生。乃至为慈悲故。入地狱中。代其受苦。心不休息。是名庄严精进。二摄善法精进谓菩萨既修六度梵行。不为烦恼恶业邪见之所倾动。摄持世间出世间一切善法。心不放逸。是名摄善法精进。三利益众生精进谓菩萨于一切时。修习圣道。利益一切众生。以种种法而
		</desc>
	</Doc>
	<Doc>
		<title>三种净业</title>
		<desc>
            经云。韦提希白佛言。世尊。我今乐生极乐世界阿弥陀佛所。唯愿世尊。教我思惟。教我正受。于是世尊以三种净业答思惟。十六妙观酬正受。故知三种净业。乃往生净土之因也。一教养父母等业谓若能教养父母。奉事师长。则必慈心不杀。修行十善。是为净业
		</desc>
	</Doc>
	<Doc>
		<title>三种礼佛</title>
		<desc>一成过礼谓礼佛时。身仪不正。而与轻慢相应。如碓上下。佛制有过。是名成过礼。二相似礼谓礼佛时。身仪虽似端正。而与杂觉相应。是名相似礼。三顺实礼。谓礼佛时。身仪端正。而与正智相应。随顺实理。是名顺实礼。
		</desc>
	</Doc>
	<Doc>
		<title>三种奇特事</title>
		<desc>
            一神通奇特谓佛世尊妙应群机。现大神变不可思议。使一切众生及诸邪魔外道。咸归正化。是为神通奇特。二慧心奇特谓佛之智慧。心光湛寂。照了一切诸法。成就一切种智。是为慧心奇特三摄受奇特谓佛善知众生诸根利钝。随机摄受。开导教化。令彼咸闻法要。进修妙行。出离生死。是为摄受奇特。
		</desc>
	</Doc>
	<Doc>
		<title>三种清净</title>
		<desc>
            一心清净谓修学般若菩萨。不生染心。不生嗔心。不生桥慢心。不生悭贪心。不生邪见心。是名心清净。二身清净谓修学般若菩萨。心既清净。再后受身。常得化生。是名身清净。三相清净谓修学般若菩萨。身心既皆清净。则能具足相好。庄严其身。故名相清净。
		</desc>
	</Doc>
	<Doc>
		<title>三种人难报</title>
		<desc>
            佛告比丘。我见有三种人。于诸有情。多获利益。其恩难报。假使尽其形寿。以诸上妙衣服饮食卧具医药。及余资缘而供养之。亦不能报也。一令出家者谓若有人为其说法。劝令出家。剃发染衣。以正信心受持净戒。乃至成就菩提。其恩难报也。二令知集法者集。积集也。谓众生积集烦恼惑业。而能招集生死之苦。若有人为其说法。令知烦恼过患而灭除之。其恩难报也。三令得漏尽者漏尽者。谓众生生死惑俱尽。不漏落三界也。若有人为其说法。令如法而修
		</desc>
	</Doc>
	<Doc>
		<title>三种忍行</title>
		<desc>
            一身忍行谓菩萨修行时。舍身命财无有恡惜。虽被割截身体而能忍受。是名身忍行。二口忍行谓菩萨修行时。虽被人轻嫌打骂。闻已能忍。不起鬭诤。是名口忍行。三意忍行谓菩萨修行时。虽被人毁訾骂辱。嗔恚呵责。闻已能忍。不起忿恨之心。是名意忍行。
		</desc>
	</Doc>
	<Doc>
		<title>三种三观</title>
		<desc>
            三种三观者。谓以观观心。不出次第圆融之义。故有三种不同也。一别相三观别相三观者。即历别观于三谛也。谓若从假入空。但得观真。尚不得观俗。岂得观中道。若从空入假。但得观俗。未得观中道。若入中道正观。方得双照二谛。是名别相三观。二通相三观通相三观者。即于一观中圆解三谛也。谓若从假入空。非但知俗假是空。真谛中道亦通是空
		</desc>
	</Doc>
	<Doc>
		<title>三种色</title>
		<desc>
            一显色显即明显。色即质碍之色。谓青黄赤白。光影明暗。烟云尘雾。虚空等色。明显可见。故名显色。二形色形即形相。谓长短方圆。粗细高下。若正不正。皆有形相。故名形色。三表色表。显也。对也。谓行住坐卧。取舍屈伸。虽是所行之事。而有表对显然可见。故名表色。
		</desc>
	</Doc>
	<Doc>
		<title>三种僧</title>
		<desc>
            一犯戒杂增谓其虽持禁戒。为利养故。与破戒者常共亲附。同其事业。杂处熏习。因而破戒是名犯戒杂僧也。二愚痴僧谓其虽在阿兰若处。诸根不利。闇钝愚鲁。经律论藏不能解了。于诸弟子或犯禁戒。亦不能教令清净忏悔。是名愚痴僧也。三清净僧谓其本性清净。严持戒律。通达经论。不为诸魔之所沮坏。又能调伏利益一切众生。为说诸戒轻重之相。堪称护法无上大师。是名清净僧也。
		</desc>
	</Doc>
	<Doc>
		<title>三种身</title>
		<desc>
            身即聚集之义。瑜伽师地论云。佛菩是能说者。语是能说相。名名文身。是所说相声。名句文和合。即为此方能诠之教体也。一名身名即名字。楞伽经云。名身者。谓依事立名。盖一名非身。众名连合。方名为身。又唯识论云。名诠自性。是为名身。二句身句即句逗。逗。止也。住也。大智度论云。天竺语法。众语和合成句。如菩为一字。提为一字。是二。不合则不成语。若二和合。名为菩提。又唯识论云。句诠差别。是为句身。(句
		</desc>
	</Doc>
	<Doc>
		<title>三种神变</title>
		<desc>
            神即神通。变即变化也。一说法神变谓如来无碍大智。知诸众生善恶业因。及善恶果报。或以声闻缘觉之法。及以大乘之法而得解脱。如是知已。则现一切神变而为说法。是名说法神变。二教诫神变教即教诲。诫即警诫。谓如来教诸弟子。是应作是不应作。是应信是不应信。是应亲近是不应亲近。是法杂染是法清净。行如是道得声闻乘。行如是道得缘觉乘。行如是道成就大乘。现诸神变而为教诫。是名教诫神变。三神通神变谓如来为调伏憍慢众生故。或现一身而作多身。或现多身而
		</desc>
	</Doc>
	<Doc>
		<title>三种胜勇猛</title>
		<desc>
            一愿胜勇猛愿即誓愿。谓初修行之时。须发四弘誓愿。发大勇猛。成佛菩提。广化有情。知胜功德。是名愿胜勇猛。二行胜勇猛行即所修之行。谓至心学道。能行妙行。发大勇猛。决趣菩提。是名行胜勇猛。三果胜勇猛果即修因所感之果。谓一心精进。修诸妙行。发大勇猛。决求成佛。于彼之时。与一切佛平等无二。是名果胜勇猛。
		</desc>
	</Doc>
	<Doc>
		<title>三种师</title>
		<desc>
            一如来谓诸如来。出现世间。阐扬大法。化诸众生出离生死。令得无量义利安乐。是为众生之师范也。二阿罗汉华言无学。谓阿罗汉。诸漏已尽。梵行具足。出现世间。开示四谛。令诸众生脱离生死。皆得无量义利安乐。是为众生之师范也。三有学弟子有学者。烦恼未尽。有法可学也。谓初果须陀洹。二果斯陀含。三果阿那含。精修梵行。具足多闻。于诸经典。善知法义。出现世间。开示四谛。令诸众生出离生死。皆得无量义利安
		</desc>
	</Doc>
	<Doc>
		<title>三种世间</title>
		<desc>
            隔别名世。间差名间。谓十界假名五阴国土三种。一一差别不同。故名三种世间。一假名世间假名者。于十界名世间。(实法者。谓十界五阴皆实有也。假立名字者。谓十界名字。非实有也。既有十界五阴实法。谓十界名字。非实有也。既有十界五阴实法。即有十界众生假名。且如人界中各各有身。即各各有名字也
		</desc>
	</Doc>
	<Doc>
		<title>三种示导</title>
		<desc>
            示。开示。导。引导。谓菩萨见诸有情。在地狱中受极苦报。即起拯济之心。故有三种示导也。一神变示导谓菩萨悯彼地狱之苦。故现神通之力。灭除汤火刀剑种种苦具。令诸众生藉此神变。从地狱出。生天人中。受诸快乐。是为神变示导。二记说示导谓菩萨悯彼地狱之苦。而于众生念念记忆不忘。而为说法。令诸众生藉此法力。从地狱出。生天人中。受诸快乐。是为记说示导。三教诫示导谓菩萨悯彼地狱之苦。即发慈悲喜舍之心。说法教诫。令诸众生藉此教诫。从地狱出。生天人中
		</desc>
	</Doc>
	<Doc>
		<title>三种天</title>
		<desc>
            天者。天然自然。乐胜身胜。故名天也。一世间天谓十方世界。一切刹土中诸大国王。虽处人中。享受天福。是名世间天。二生天即一切众生。修行十善之因。受其果报。或生欲界天。或生色界天。或生无色界天。是名生天。三净天谓声闻缘觉断诸烦恼。获大神通。变化自在。清净无染。是名净天。
		</desc>
	</Doc>
	<Doc>
		<title>三种无常</title>
		<desc>
            一念念坏灭无常谓根尘相对所起心念。前念既灭。后念复生。生已还灭。念念不住。皆悉无常。是名念念坏灭无常。二和合离散无常谓一切法。皆由因缘和合而成。本无实体。若因缘别离。即便散坏。且如众生由四大和合而成其身。若四大别离。即便散灭。是名和合离散无常。三毕竟无常毕竟犹决定也。谓决定了知一切诸法。皆假因缘和合
		</desc>
	</Doc>
	<Doc>
		<title>三种相</title>
		<desc>一发相发即策发。谓心昏沉时。应用精进之行而策起之。故名发相。二制相制即禁制。谓心掉动时。应用寂静之法而禁制之。故名制相。三舍相舍即舍置。谓心不沉不散。调适之时。即舍前发制二相。故名舍相。</desc>
	</Doc>
	<Doc>
		<title>三种熏习</title>
		<desc>
            熏即熏发也。习即数习。惯习之义也。盖言第八识为无明染缘之所熏习。即从真而起妄也。一名言熏习名即名字。言即言说。此分别名字言说之识。即是第六意识。由第七识传送。熏习第八种子之识。而能成就染分之相。故云名言熏习。二色识熏习色即眼根所对诸色。因此诸色引生眼识。名为色识。于此分别。即是第六意识。亦由第七识传送。熏习第八种子之识。而能成就染分之相。故云色识熏习。三烦恼熏习烦恼即贪嗔邪见等烦恼也。此之烦恼。乃是第六意识所起。亦由第七识传
		</desc>
	</Doc>
	<Doc>
		<title>三种意生身</title>
		<desc>
            谓通教登地菩萨。得如幻三昧。能见无量自在神通。普入一切佛刹。随意无碍。意欲至彼。身亦随至。故名意生身。一三昧乐正受意生身华言调直定。又云正受。盖三昧以定性为乐。异乎苦乐等受。故名正受。而言三昧乐正受者。华梵双举耳。通教第三第四第五地菩萨。修三昧时。得真空寂灭之乐。普入一切佛刹随意无碍。故名三昧乐正受意生身。二觉法自性性意生身谓通教第八地菩萨。觉了一切诸法自性之性。如幻如化。悉无所有。以无量神力。普入一切佛刹疾如意。自
		</desc>
	</Doc>
	<Doc>
		<title>三种有</title>
		<desc>
            一相待有待即对待之义。谓如长短彼此等。实无长短。亦无彼此。以相待故。乃有长短等名。是则长因短有。短因长有。彼亦因此。此亦因彼。东西南北。皆亦如是。故名相待有。二假名有假即虚假不实也。谓如毡因毛缕而成。若无毛缕。毡则何有。是知毛缕因缘和合。假名为毡。一切众生。四大和合。假名为身。亦复如是。故曰假名有。三法有谓一切诸法。皆从因缘而生。缘合则成。缘散则灭。本无自性。虽无自性。非如兔角龟毛。有名无
		</desc>
	</Doc>
	<Doc>
		<title>三种圆满安乐</title>
		<desc>
            一成就加行圆满谓修菩萨行者。于净戒中不敢毁犯。于身语意清净无染。若有过失。即能忏悔。令其戒体圆满无亏。是名成就加行圆满。二成就意乐圆满谓修菩萨行者。为法出家。不为活命。但为求无上菩提及求大涅盘乐。勇猛精进。不生懈怠之心。不杂众恶之法。不受当来生老病死之苦。是名成就意乐圆满。三成就宿因圆满谓修菩萨行者。于宿世中曾修福善。故于今生种种资身之具。悉无匮乏。复能为他广行惠施。心不悭吝。是名成
		</desc>
	</Doc>
	<Doc>
		<title>三种缘慈</title>
		<desc>
            缘即缘系。慈即爱念。盖言菩萨常以大慈之心。缘念一切众生。令其皆得安隐快乐。故名缘慈也。一有情缘慈有情缘慈。亦名众生缘慈。谓菩萨以平等智。观一切众生。犹如赤子。运大慈心而弘济之。令其皆得安乐。是名有情缘慈。二法缘慈谓菩萨以平等智。观一切法。皆从因缘和合而生。了无自性。虽无自性。而能运大慈心以弘济之。令其皆得安乐。是名法缘慈三无缘慈谓菩萨以平等智。无心攀缘一切众生。而偏差一切众生自然获益。故辅行云。运此慈悲。遍覆法界。故能任运拔苦
		</desc>
	</Doc>
	<Doc>
		<title>三种证相不同</title>
		<desc>
            谓修习法华三昧。于三七日中。一心精进。有三种证相之不同者。盖由所修之人。根性之有异也。一下根证相谓行人于三七日中。获得戒根清净。就中所证之相。赤有三品不同。若于三攻日中。或得灵异好梦。或觉诸根明净。四大轻利。道心勇发。是下品戒根渐净之相。若于三七日内。行道坐禅之中。忽见光华净色。闻妙香气及微妙音声称赞。身心庆悦。得法喜乐。即是中品戒根净相。若于三七日中。身心寂净。或自见其身。着净法服。威仪齐整。身相端严
		</desc>
	</Doc>
	<Doc>
		<title>三种至教</title>
		<desc>
            一圣言所摄谓修行之人。于如来及诸弟子所说正法。当依凭正义。信解修习。遵崇圣制。不敢违越。是名圣言所摄。二对治杂染谓修行之人。修善去恶。必有对治之法。如心散乱。则以禅定之法治之。如心贪染。则以不净观法治之。乃能息妄归真。得入正道。是名对治杂染。三不违法相谓修行之人。于如来所说正教。当遵其法相。如理思修。精进一心。不敢违背。是名不违法相。
		</desc>
	</Doc>
	<Doc>
		<title>三种重障</title>
		<desc>
            一我慢重障谓我慢贡高。邪见执蔽。不能下心。敬事诸佛菩萨师僧父母。及不能学如来正法。是名我慢重障。二嫉妒重障谓妒贤嫉能。自是他非。见人修善。反生嫉妒。而不能学如来正法。是名嫉妒重障。三贪欲重障谓多贪多欲。懒惰睡眠。掉举破戒。亦不能学如来正法是名贪欲重障。
		</desc>
	</Doc>
	<Doc>
		<title>三转法轮</title>
		<desc>
            三转法轮者。以苦集灭道四谛之法三番而说。名为三转。世间车轮。则有摧碾之用。佛之说法。则能摧碾众生一切惑业。故名转法轮也。一示转示即指示。如云此是苦。此是集。此是灭。此是道。是名示转。二劝转劝即劝勉也。如云此是苦。汝应知。此是集。汝应断。此是灭。汝应证。此是道。汝应修。是名劝转。三证转证。验也。谓引己所证以验之也。如云此是苦。我已知。不复更
		</desc>
	</Doc>
	<Doc>
		<title>三自性</title>
		<desc>
            一遍计自性谓众生迷惑。不了诸法本空。妄于我身及一切法。周遍计度。一一执为实有。故名遍计自性。二依他自性谓所有诸法。皆依众缘相应而起。都无自性。唯是虚妄。故名依他自性。三圆成自性谓真如自性。不迁不变。圆满成就。故名圆成自性。
		</desc>
	</Doc>
	<Doc>
		<title>三宗</title>
		<desc>
            宗犹派也。圭峰密禅师云。大乘经教。统唯三宗。一法相宗谓此宗说一切有漏妄法。及无漏净法。无始时来。各有种子在阿赖耶识中。遇缘熏习。即各从自性而起。都不关涉真如。故于色心诸法。而建立种种名相。是名法相宗。二破相宗谓此宗一向说凡圣染净之法。一切皆空。本无所有。设见一法过涅盘者。亦如梦如幻。彼且本不立真。何况于妄。真妄名相。一切俱无。故名破相宗。三法性宗谓此宗说依真起妄。盖具如
		</desc>
	</Doc>
	<Doc>
		<title>扫地五种胜利</title>
		<desc>
            根本部云。给孤长者。每于晨朝往逝多林。礼世尊足。礼已。扫寺内地。后于一时。长者他缘。不遑入寺。世尊经行。见地不净。即自执彗。扫于林中。时舍利子等。悉皆执彗。共扫园林。时佛世尊及圣弟子。遍扫除已。入食堂中。就座而坐。佛告诸苾刍。凡扫地者。有五胜利。故说此五种功德也。一自心
		</desc>
	</Doc>
	<Doc>
		<title>色蕴有五种相</title>
		<desc>
            一自相自相者。即色身诸法自相。谓坚是地相。湿是水相。暖是火相。动是风相。各别不同故也。二共相共相者。即色身诸法和合之相也。谓此色身。皆从地水火风和合为相也。三所依能依相所依能依相者。谓色身四大种子。是所依相。四大造色。是能依相也。四受用相受用相者。谓眼等诸根有增上力故。而外诸色尘境界得生。即有苦乐逆顺受用之相也。五业相业相者。即业行之相。谓色身能作种种业行之相
		</desc>
	</Doc>
	<Doc>
		<title>僧伽理事二和</title>
		<desc>
            华言和合众。谓与理和事和也。一理和谓二乘之人。同断见思之惑。同证无为之理。是名理和。二事和事和有六义。谓内凡外凡之僧。戒和同修。见和同解。身和同住。利和同均。口和无诤。意和同悦。是名事和。(内凡者。谓四善根位。即暖。顶。忍。世第一也。此位近于初果须陀洹圣位。故名内凡。外凡者。谓五停心。一多贪者修不净观。二多嗔者修慈悲观。三多散者修数息观。四愚痴者修因缘观。五多障者修念佛观。此位进
		</desc>
	</Doc>
	<Doc>
		<title>僧五净德</title>
		<desc>
            一发心离俗谓出家之人。发勇猛心。脱离凡俗。习佛菩提。而能怀佩道妙。为世福田。是为初净德也。二毁其形好谓出家之人。剃除须发。毁坏相好。去世俗之尘衣。着如来之法服。具佛威仪。为世福田。是为第二净德也。三永割亲爱谓投佛出家。割绝父母亲爱之情。一心精勤修道。以报父母生成之德。兼能为世福田。是为第三净德也。四委弃躯命谓出家之人。能委弃身命。无所顾惜。惟务一心求证佛道。兼能为世福田。是为第四净德也。五志求大乘谓出家
		</desc>
	</Doc>
	<Doc>
		<title>僧用六物</title>
		<desc>
            一僧伽黎华言合。又云重。谓割之合成而重叠也。此衣于说法时着。二郁多罗僧华言上着衣。谓加于安陀会之上也。此衣于入众礼诵时着。三安陀会华言中宿衣。谓于宿睡及作务时着。四漉水囊会正记云。西方用白氎。东土宜用密绢。若是生绢。小虫直过。可取熟绢为之。此护生之具。故比丘用之。五钵多罗华言应器。发轸钞云。应法之器也。谓体色量三者。皆须与法相应。体有二。泥及铁也
		</desc>
	</Doc>
	<Doc>
		<title>沙门受食五观</title>
		<desc>
            华言勤息。谓勤行善法。息灭恶事。凡受食时。先作五观。然后方食。故名沙门受食五观也。一计功多少量彼来处计功多少者。智度论云。此食垦植收获春磨。淘汰炊煮。及成。工用甚多。量彼来处者。僧只律云。施主减其妻子之分。求福故施。凡受食时。当作此观。二忖己德行全缺应供忖己德行全缺应供者。毗尼母律云。若不坐禅诵经。营三宝事。及不持戒受人信施。为施所堕。则不宜受食。德行若全。则可应供受食。凡受食时。当作此观。(三宝者。佛宝。法宝。僧
		</desc>
	</Doc>
	<Doc>
		<title>沙弥三名</title>
		<desc>
            华言息慈。谓息恶行慈也。一驱乌沙弥谓能驱遗乌鸟。即七岁至十二三岁者。皆名驱乌沙弥也。二应法沙弥谓能与出家之法相应。即十四岁至十九岁者。皆名应法沙弥也。三名字沙弥谓能止息诸恶。勤行众慈。可以沙弥名字称之。即二十岁已上。皆号名字沙弥也。
		</desc>
	</Doc>
	<Doc>
		<title>沙弥十戒</title>
		<desc>
            华言息慈。初受十戒。名为沙弥。后受具足戒。名为比丘也。一不杀戒谓常念有情。皆惜身命。应当怜愍。慎勿伤害。是名不杀戒。二不盗戒谓物各有主。虽一针一草。亦不当攘窃。是名不盗戒。三不淫戒谓清净自守。不犯色欲。是名不淫戒。四不妄语戒谓言说诚实。不以虚言诳他。是名不妄语戒。五不饮酒戒谓酒能昏神乱性。增长愚痴。应当绝饮。是名不饮酒戒。六离高广大床戒谓所坐之林。高不过尺
		</desc>
	</Doc>
	<Doc>
		<title>善财五十三参</title>
		<desc>
            经云。善财童子初入胎时。于其宅内。自然而出七宝楼阁。其楼阁下有七伏藏。地自开裂。生七宝牙。童子处胎十月。然后诞生。形体支分。端正具足。一切众宝。自然出现。一切库藏。悉皆充满。以此事故。父母亲属及善相师。共呼此儿。名曰善财。后因文殊师利菩萨至福城东。住庄严幢娑罗林中。为众说法。善财与五百童子。诣文殊所。顶礼其足白言。惟愿圣者。广为我说。菩萨应云何学菩萨道。乃至应云何令普贤行速得圆满。文殊告言。善男子。汝已发阿耨多罗三藐三菩提心。
		</desc>
	</Doc>
	<Doc>
		<title>善友七事</title>
		<desc>
            谓菩萨常为利乐一切众生。示现世间而作善友。劝导诱掖。开示教他也。一遭苦不舍谓菩萨运大悲大。怜悯六道众生受诸苦恼。故随类现形。种种开示。令得出离。虽代受其苦。心无弃舍。是为遭苦不舍。二贫贱不轻谓菩萨运平等心。见一切众生虽乏功德法财以自庄严。而各其本有法身。无德不备。是以心常爱念。不生轻慢。是为贫贱不轻。三密事相告谓菩萨见诸众生本性圆明
		</desc>
	</Doc>
	<Doc>
		<title>舍卫四德</title>
		<desc>
            华言华闻物。亦云丰德。以其具四德故也。一具财宝德谓舍卫国中。多出一切珍宝。胜于余国。是名具财宝德。二妙五欲德谓舍怀国中。五欲胜妙。非余国所及。是名妙五德。三饶多闻德饶。益也。谓舍卫国中。财宝具足。五欲胜妙。闻于四方。是名饶多闻德。四丰解脱德丰。盛也。谓舍卫国中之人。多修道行而得解脱。是名丰解脱德。
		</desc>
	</Doc>
	<Doc>
		<title>舍由六缘</title>
		<desc>
            一由受心断坏故舍谓心先受一切恶法。今或得戒得定。作是念言。我从今时。弃先所受。是名由受心断坏故舍。二由势力断坏故舍谓由净信力故。烦恼势力。自然断坏。如弓放箭。势力尽时便止。是名由势力断坏故舍。三由作业断坏故舍谓如所受恶法。作诸恶业。由改悔故。后更不作。是名由作业断坏故舍。四由事物断坏故舍谓所施诸物及所施为等事。皆悉断坏无常。是名由事物断坏故舍。五由寿命断坏故舍谓所依寿命。有断坏故。是名由寿命断坏故舍。六由善根断坏故
		</desc>
	</Doc>
	<Doc>
		<title>身土二不相离</title>
		<desc>
            二不相离者。谓身土二法。皆不离法性属佛为法性身谓佛了悟真如法性复以法性为身。故名法性属佛为法性身。二法性属法为法性土谓真如法性之理。譬如虚空。遍一切处。乃是法身所证之体。即为所依之土。故名法性属法为法性土。
		</desc>
	</Doc>
	<Doc>
		<title>身土四依</title>
		<desc>
            一色身依色相土谓如来随类应化。示现丈六等相好之身。即依娑婆等同居之土。能其有山河大地等色相。是为色身依色相土。二色身依法性土谓如来丈六等相好之身。当体即是法性之身。所依之土。亦即常寂光土。是为色身依法性土。三法身依法性土谓如来法性之身。非心非色。犹如虚空。遍一切处。所依之土。即是常寂光土。是为法身依法性土。四法身依色相土谓如来法性之身。遍于刹尘之土。虽
		</desc>
	</Doc>
	<Doc>
		<title>生公四轮</title>
		<desc>
            生公者。即罗什法师之弟子也。立此四轮者。轮有摧灭之义。能摧灭众生惑业而超出三界也。一善净法轮谓修五戒十善之法。摧灭四恶趣业。而得天人果报。是为善净法轮。二方便法轮谓修四谛十二因缘方便之道。而证二乘之果。是为方便
		</desc>
	</Doc>
	<Doc>
		<title>生净土五不退</title>
		<desc>
            大悲摄持不退谓众生得生净土者。以阿弥陀佛大悲愿力。摄持不舍。故得不退转也。佛光照烛不退谓众生得生净土者。常被佛光照烛。故菩提之心。日得增长。而不退转也。常闻法音不退谓众生得生净土者。闻诸水鸟树林风声乐响。皆说苦空无我之法。是以常起念佛念法僧之心。而不退转也。善友同居不退谓众生得生净土者。以由彼国纯诸菩萨以为胜友。内无烦恼惑业之累。外无邪魔恶缘之境。故一生之后。即不退转也。寿命无量不退谓诸众生得生净土者。即得寿命无量。与佛菩
		</desc>
	</Doc>
	<Doc>
		<title>声闻三道</title>
		<desc>
            一见道谓声闻因断三界见惑。见真谛理。故名见道。即初果须陀洹也。二修道谓声闻得初果已。复缘真谛之理。断欲界九品思惑。名为修道。即二果斯陀含。三果阿那含也。(思惑者。五根对五尘起贪染心曰思。九品者。于上中下三品。每一品中又分三品。名为九品。华言一来。谓来欲界一番受生也。华言不来。谓不来欲界受生也
		</desc>
	</Doc>
	<Doc>
		<title>声闻四果</title>
		<desc>
            一须陀洹果华言入流。又名预流。即初果也。谓此人断三界见惑尽。预入圣道法流。故名入流。二斯陀含果华言一来。即第二果也。谓此人于欲界九品思惑中。断前六品尽。后三品犹在。须更来欲界一番受生。故名一来。三阿那含果华言不来。即第三果也。谓此人断欲界后三品思惑尽。更不来欲界受生。故
		</desc>
	</Doc>
	<Doc>
		<title>胜三修</title>
		<desc>
            谓菩萨依佛胜教而修。破于声闻劣修。故名胜三修。一常修常即不迁不变之谓也。盖菩萨了知法身之体。本来常住。无灭无生。以破声闻之人。不应于诸法中执为无常。是名常修。二乐修乐即安隐寂灭之谓也。盖菩萨了知诸法之中而有涅盘寂灭之乐。以破声闻之人。不应于诸法中执之为苦。是名乐修。三我修我即自在无碍之谓也。盖菩萨了知地我法中而有真我。得大自在。无有障碍。以破声闻之人。不应于诸法中执为无我无我所。是名我修。(我所者。谓五阴
		</desc>
	</Doc>
	<Doc>
		<title>师子吼喻十一事</title>
		<desc>
            如来说法。每以师子吼为喻者。盖表如来于大众中无畏而说。有此十一事也。一破坏诈师子谓如来无畏宣说正法。则彼邪魔外道之说。自然摧破。犹真师子王震吼。则彼诈作师子者。自失声矣。二试自身力谓如来无畏说法。以示如实智用。通达一切。了了分明。无有能坏。亦无能胜。犹师子震吼。亦欲试其自身之力也。三令住净处谓如来无畏说法。专为开示一切众生。令知诸佛所行清净境界。犹师子震吼。而自振其尾。令所住之处。除去尘垢。而得清净也。四令诸子知处所谓如来无畏
		</desc>
	</Doc>
	<Doc>
		<title>施果感五不死</title>
		<desc>
            经云。毗婆尸佛时。有一比丘患头痛。薄拘罗尊者。持一诃梨勒果。施彼食之。其病即愈。因施果故。九十一劫。天上人间。享福快乐。未尝有病。最后生婆罗门家。其母早亡。父娉后妻。苦厌拘罗。五度加害。皆无所损。及年既长。出家学道。得阿罗汉果。一置死谓薄拘罗年幼。后母作饼。从而索之。后母憎嫉。
		</desc>
	</Doc>
	<Doc>
		<title>施食获五福报</title>
		<desc>
            一施命谓人七日不得食则死。若能以食施之。即为施命。其施命者。得世世长寿财富无量报。二施色谓人不得食。颜色憔悴。若能以食施之。即为施色。其施色者。得世世端正人见欢喜报。三施力谓人不得食。身羸力弱。若能以食施之。即为施力。其施力者。得世世多力终无耗减报。四施安谓人不得食。心悉身危。不能自安。若人以食施之。即为施安。其施安者。得世世安隐不遇灾患报。五施辩谓人不得食。困不能言。若能以食施之。即为施辩。其施辩者。得辩慧通达闻者喜
		</desc>
	</Doc>
	<Doc>
		<title>施有四事</title>
		<desc>
            一施多得福少谓饮酒歌舞等事。费用极多而无福报。是名施多得福少。二施少得福多谓能以慈心供奉道德之人。彼人受已。精进学道。施物虽少。其福弥大。是名施少得福多。三施少得福少谓以悭贪恶意。施邪见外道。施物既少。得福亦少。是名施少得福少。四施多得福多谓能觉世无常。发心舍财。起立塔寺。供养三宝。所获福报。如众何入天大海。流注不断。施物既多。其福亦多。是名施多得福多。
		</desc>
	</Doc>
	<Doc>
		<title>十八不共法</title>
		<desc>
            不共法者。谓诸佛之智内充。无畏之德外显。一切功德智慧。超过物表。不与凡夫二乘及诸菩萨共有也。一身无矢谓佛从无量劫来。常用戒定智慧慈悲以修其身。此诸功德满足。故一切烦恼俱尽。是名身无失。二口无失谓佛具无量智慧辩才。所说之法。随众机宜。皆得证悟。是名口无失。三念无失谓佛修诸甚深禅定。心不散乱。于诸法中心无所着。得第一安隐处。故名念无失。四无异想谓佛于一切众生。平等普度
		</desc>
	</Doc>
	<Doc>
		<title>十八界</title>
		<desc>
            界即界分。谓众生心色俱迷。故开色为十界。开心为八界。令其观此色心二法。皆从虚妄因缘而生。起惑造业。轮转生死。若达此妄源。无有实体。绝名离相。则不为惑染所迷也。一眼界谓能见之根。名为眼界。二耳界谓能闻之根。名为耳界。三鼻界谓能嗅之根。名为鼻界。四舌界谓能尝味之根。名为舌界。五身界谓能
		</desc>
	</Doc>
	<Doc>
		<title>十八空</title>
		<desc>
            一内空内即内身。谓三十六种不净充满。九孔常流。净相不可得故。是名内空。二外空外即外色。谓愚夫为染故。观所着色。妄以为净。求其净相。亦如我身。净相不可得故。是名外空。三内外空谓我身不净。外亦如是。外身不净。我亦如是。一等
		</desc>
	</Doc>
	<Doc>
		<title>十八学人</title>
		<desc>
            一初果向初果。即须陀洹所证之果也。谓此人修学。将入初果。虽未至本位。而已向于此果也。二初果初果者谓此人断三界见惑尽。预入圣道法流。即证此果也。三二果向二果。即斯陀含篁证之果也。谓此人修学。将入二果。虽未至本位。而已向于此果也。四二果二果者。谓此人于欲界九品思惑中。断前六品尽。即证此果也。(思惑者。谓眼等五根对
		</desc>
	</Doc>
	<Doc>
		<title>十八支</title>
		<desc>
            支即支分也。如树根茎是一。枝条有异。禅中支义亦尔。谓色界初禅有五支。二禅四支。三禅五支。四禅四支。共为十八支也。初禅天定五支。一觉支初心在名觉。谓行者在欲界依未到地。发初禅色界诸净色法。触欲界身根。心大惊悟。即生身识。觉此色触也。二观支细心分别名观。谓行者既证初禅功德。即以细心分别此禅定中色法。诸妙功德。境界分明。是欲界之所未有也。三喜支欣庆之心名喜。谓行者初发禅时。夃有喜生
		</desc>
	</Doc>
	<Doc>
		<title>十遍处定</title>
		<desc>智度论云。八背舍为初门。八胜处为中行。遍一切处为成就。谓三种观具足。禅体始得成就。此定谓之遍一切处者。从所观境遍满得名也。一青遍一切处定谓于定中还取八背</desc>
	</Doc>
	<Doc>
		<title>十波罗蜜</title>
		<desc>
            华言到彼岸。谓菩萨修此十法。化度众生。超生死海。到涅盘岸也。一檀那波罗蜜华言布施。运心普周曰布。辍己惠人名施。经云。菩蒴为令众生心满足故。内外悉舍而无所着。是名檀那波罗蜜。二尸罗波罗蜜华言清凉。谓离热恼得清凉故。亦云防止。谓调练三业。止过防非。好行善道。不自放逸也。又戒经云。菩萨具持众戒
		</desc>
	</Doc>
	<Doc>
		<title>十不二门</title>
		<desc>
            十门何为而设也。盖荆溪大师。因释法华玄义。其中广明十妙之旨。法相该博。学者难入。故于亦本二门之间。对前十妙立此十门。复于门门之下。结归一念。为令修学之人。于一念心。开妙解。立妙行。故云不可不了十妙大网。故撮十妙为观法大体。然此十门。皆以不二命名者。盖法华以前四时三教所谈色心等十。一一隔异。名之为二。至于法华。开显四时三教所谈偏楷之法。皆即圆实理。既彰色心等法圆融自在。互摄无外。咸名不二。十门既对十妙而立。妙即不二。不二即
		</desc>
	</Doc>
	<Doc>
		<title>十不增长业</title>
		<desc>
            一梦所作业梦所作者。谓梦中所为。非意思所起。亦非身口所作。是为不增长业也。二无知所作业无知所作者。谓无所知觉之人。所作之业。皆非意思所起。是为不增长业也。三无故思所作业无故思所作者。谓身口所作之业。非故意所思而起。是为不增长业也。四不利不数所作业不利不数所作者。谓不以利养而作。亦不数数而作。是为不增长业也。五狂乱所作业狂乱所作者。谓痴狂昏目之人。于身口所作。本非故意。亦非知觉。是为不增长业也。六失念所作业失念所作者。谓人既
		</desc>
	</Doc>
	<Doc>
		<title>十缠</title>
		<desc>
            缠者缚也。谓一切众生。被此十法缠缚。不能出离生死之苦。证得涅盘之乐也。一借惭惭即惭天。谓人于屏处。作诸过恶。不自凄耻也。二无愧愧即愧人。谓于化所见处。为诸过非。不知羞愧也。三嫉嫉者妒也。谓见他人荣富。心生妒忌也。四悭悭者吝也。谓人于世间赀财。及出世间法财。不肯惠施也。五悔悔者恨也。谓所作之过。蔕芥胸臆。不能自安也。六睡眠睡眠者。谓人昏懵不惺。常乐睡眠。无所省察也。七掉举掉举者
		</desc>
	</Doc>
	<Doc>
		<title>十乘</title>
		<desc>
            十乘者。十乘观法也。此十通名乘者。乘即运载之义。如世车乘。堪能运载也。盖言修行之人。依此十法修之。则能运出生死之苦。到于涅盘彼岸也。数至十者。由修观之人。上中下根不等。上根者。唯观初不思议境。即得破惑显理。其次者。于初种观法。修之不入。须用第二发心。乃至第八对治助开。方能破惑显理。又其次者。于前七种观之不入。须用第八知位次。乃至第十离法爱。方能破惑显理。故止观大意云。上根唯一法。中根二或七。下根十。又为知妙境。为九乘之本。称
		</desc>
	</Doc>
	<Doc>
		<title>十大弟子</title>
		<desc>
            一摩诃迦叶上行第一华言大龟氏。其先代学道。灵龟负仙图而应。从德命族。故名大龟氏。能行头陀上行。故称上行第一。二阿难陀多闻第一华言庆喜。佛成道时。斛饭王遣使来。白净饭王言。贵弟生男。王闻欢喜。语来使曰。是男当安名庆喜。后投佛出家。能持三藏之教。故称多闻第一。三舍利弗智慧第一华言鹙鹭。从母立字。故名舍利弗。善解诸法。故称智慧第一。四须菩提解
		</desc>
	</Doc>
	<Doc>
		<title>十大数</title>
		<desc>
            十大数者。华严经阿僧只品。心王菩萨问佛。云何阿僧只乃至不可说不可说。佛即为说算数无尽之法。积成十种大数也。然数法有三等。一下等数法。十十变之。即一变十。十变百。百变千。千变万等也。二中等数法。百百变之。即一百洛叉。为一俱胝等也。三上等数法。倍倍变之。即俱貊俱胝。为一阿庾多等也。此之数法。唯佛能了。故佛自说算数之法。无穷无尽。以算诸佛清净功德。及菩萨所入诸行愿海。乃至世间一切无尽法也。(华言十万。华吾百亿。梵
		</desc>
	</Doc>
	<Doc>
		<title>十地</title>
		<desc>
            十地者。谓菩萨所证之地位。一切佛法。依此发生也。然地位有浅深。故始自欢喜。终于法云。分为十也。一欢喜地谓菩萨智同佛智。理齐佛理。彻见大道。尽佛境界。而得法喜。登于初地。经云。于大菩提。善得通达。觉通如来。尽佛境界。名欢喜地。二离垢地谓由尽佛境界。明了诸法异性而入于同。若见有同。即非离垢。同性亦灭。斯为离垢。经云。异性入同。同性亦灭。名离垢地。三发光地谓同异情见之垢既净。则本
		</desc>
	</Doc>
	<Doc>
		<title>十地断障证真</title>
		<desc>
            一欢喜地断障证真谓菩萨见诸众生。心堕邪见。皆成障碍。故发起大愿慈心而修舍行。于内身外财。无所吝惜。由因感果。而登初地。心生欢喜。即断异生性障。而证遍行真如。是名欢喜地断障证真。二离垢地断障证真谓菩萨见诸众生。造十恶业。心堕邪行。故发慈心。修十善业。远离欲垢。舍念清净。即断邪行之障。证最胜真如。是名离垢
		</desc>
	</Doc>
	<Doc>
		<title>十地寄报</title>
		<desc>
            十地寄报者。谓十地菩萨。寄生诸天王等报也。昔金刚藏菩萨。为众说十地菩萨修行法门。自行化他。成大功德。感报多作诸天王等。威力自在。化导众生。令修善法也。一阎浮提王华言胜金洲。谓欢喜地菩萨。修行初地法门。成大功德。多作阎浮提王。掌护正法。诸所作业。念佛法僧。能大惠施。周给孤露。以法化世一切众生。令修善行。统领阎浮。故云阎浮提王。二转轮圣王谓离垢地菩萨。修行二地法门。成就功德。多作转轮圣王。为大法主。王四天下。有自在力。
		</desc>
	</Doc>
	<Doc>
		<title>十地寄乘</title>
		<desc>
            十地寄乘者。谓十地菩萨。寄于人天等诸乘。进修而为因行。以显真实智证之果分也。所以欢喜离垢发光三地。寄于世间人天乘。焰慧难胜现前远行四地。寄于出世间三乘。惟不动善慧法云三地。超于世间出世间。即是寄显一乘法也。一欢喜地寄人乘谓初地菩萨。明修布施之行。而复示现生于世间。以作人王。故云欢喜地寄人乘。二离垢地寄欲界天乘谓二地菩萨。明修十善之行。而复示现生于欲界天上。以作天王。
		</desc>
	</Doc>
	<Doc>
		<title>十度各三行</title>
		<desc>
            度者超度也。谓此十度。各有三种殊胜行门。菩萨修行此法。则能自利利他。度诸众生。离生死此岸。越烦恼中流。到涅盘彼岸。同证无上菩提。一施度三行此施度有三种。一财施。谓以己所有财物。施与他人。令其安乐。二法施。谓以佛法为诸众生演说。令其开悟。三无畏施。谓于诸众生无杀害心。令其无所怖惧。是为施度三行。二尸度三行尸。华言清凉。又翻为戒。此戒度有三种。一摄律仪戒。谓持佛戒律。具众威仪
		</desc>
	</Doc>
	<Doc>
		<title>十恶</title>
		<desc>
            恶即乖理之行。谓众生触境颠倒。纵佌惑情。于身口意。动与理乖。成此十恶也。一杀生杀生者。谓自杀。亦教人杀。断害一切众生之物命也。二偷盗偷盗者。谓窃取他人一切财物也。三邪淫邪淫者。谓非己妻妾。而行欲事也。四妄语妄语者。谓好造虚言。诳惑他人也。五两舌两舌者。谓向此说是。向彼说非。或向彼说此。向此说彼。而使彼此乖诤也。六恶口恶口者。谓言语粗犷。毁辱他人。令其受恼也。七绮语绮语者。谓乖背真实。巧饰言辞。令人好乐也。八贪欲贪欲者。谓于顺
		</desc>
	</Doc>
	<Doc>
		<title>十恶果报</title>
		<desc>
            谓众生前世造十恶业。感饿鬼畜生地狱三恶道报。受是苦尽。若生人中。余业未尽。每一恶中。复受二种果报。故名十恶果报也。一杀生果报谓杀生之罪。能令众生堕三恶道。若生人中得二种果报。一者短命。二者多病。是名杀生果报。二偷盗果报谓偷盗之罪。亦令众生堕三恶道。若生人中。得二种果报。一者贫穷。二者共财。不得自在。是名偷盗果报三邪淫果报谓邪淫之罪。亦令众生堕三恶道。若生人中。得二种果报。一者妻不贞良。二者不得随意眷属。是名邪淫果报。四妄语果报
		</desc>
	</Doc>
	<Doc>
		<title>十二恶律仪</title>
		<desc>
            恶律仪者。谓法所不应作之律仪。一屠羊屠者杀也。谓人或以自食而常宰杀。或因取利贩卖而常宰杀。是为恶律仪。二养鸡谓因嗜其肉味。以充口体。常自畜养。意图烹杀。是为恶律仪。三养猪谓或因自欲充于口腹。或因贩卖求利以资其生。而畜养之者。是为恶律仪。四捕鸟谓以杀心故。网捕禽鸟。或食或卖。伤害生命。是为恶律仪。五捕鱼谓以杀心故。而用网罟取捕诸鱼。或食或卖。伤害物命。是为恶律仪。六猎师谓以杀心故。猎捕一切禽兽。或食或卖。伤害物命。是为恶律
		</desc>
	</Doc>
	<Doc>
		<title>十二类生</title>
		<desc>
            谓诸有情。由颠倒妄想。起惑造业。随业感报。各各不同。故有十二类也。一卵生卵生者。从壳而出生也。谓此类有情。因虚妄颠倒之惑。起飞沉乱想之业。惑业和合。故感此生之报。即鱼鸟龟蛇之类。是也。二胎生胎生者。从胞胎而出生也。谓此类有情。因爱欲杂染之惑。起横竖乱想之业。惑业相滋。故感此生之报。即人畜龙仙之类。是也。(横竖者。人身竖而畜生横也。因行正道。得为人类。故身竖。因行邪道。
		</desc>
	</Doc>
	<Doc>
		<title>十二入</title>
		<desc>
            入即涉入之义。谓六根六尘互相涉入。故名十二入也。一眼入谓眼根对色。即能见色。是名眼入。二耳入谓耳根对声。即能闻声。是名耳入。三鼻入谓鼻根对香。即能嗅香。是名鼻入。四舌入谓舌根对味。即能尝味。是舌入。五身入谓身根对触。即能觉触。是名身入。六意入谓意根对法。即能分别于法。是名意入。七色入谓一切可见之色。而对于眼。是名色入。八声入谓一切可闻之
		</desc>
	</Doc>
	<Doc>
		<title>十二随眠</title>
		<desc>
            谓欲等烦恼。长时随逐。眠伏藏识之中。故名随眠。一欲贪谓于可意之境。爱染念着。而生悦乐也。二嗔恚谓于不可意之境。无所爱乐。而自生嗔忿也。三色贪谓于色界爱乐净法。贪着禅味也。四无色贪谓于无色界识处等定。爱乐可意。心生味着也。五无明谓于事理等法。无所明了。障覆真性也。六身见谓于五阴等法中。强立主宰。妄计为身也。七边见谓于身见上。计我或断或常。随执一边也
		</desc>
	</Doc>
	<Doc>
		<title>十二头陁行</title>
		<desc>
            华言抖擞。谓能抖擞烦恼之尘垢也。盖比丘当离愦闹。不乐饰好。心绝贪求。无诸憍慢。清净自活。以求无上正真之道。故有十二种之行焉。一住阿兰若处华言寂静处。谓比丘当住于空闲寂静之处。身离愦闹。心离欲尘。永绝攀缘。求无上道。是为头陁行也。二常行乞食谓比丘离诸贪求。不受他请。削行乞食。以资色身。助成道业。若得食时。或好或恶。不起分别增减之念。若不得食。亦无嫌恨。得与不得。心常平等。是为头陁行
		</desc>
	</Doc>
	<Doc>
		<title>十二妄想</title>
		<desc>
            经云。当说妄想。自性分别。随境有异。一切愚夫。计着有无。故有十二种也。一言说妄想谓计着种种妙音歌咏之声。以为有性。是名言说妄想。二所说事妄想谓凡所说事。穷其自性。惟圣智所知。凡愚不了。但依彼事而生言说。是名所说事妄想。三相妄想谓随事起见。犹如渴鹿。奔逐阳焰。作于水想。如于地水火风。执有坚湿煗动之性。然不知性本融通。于一切法相。虚妄计着。是名相妄想。四利妄想谓乐着世间种种金银珍宝等财利。而不知此物。本是虚幻。凡夫不了而起贪着。是
		</desc>
	</Doc>
	<Doc>
		<title>十法界</title>
		<desc>
            法界者。诸佛众生之本体也。然四圣六凡。感报界分不同。故有十法界焉。一佛法界佛。华言觉。觉具三义。一者自觉。谓悟性真常。了惑虚妄。二者觉他。谓运无缘慈。度有情众。三者觉行圆满。谓万行具足。为三界师。是名佛法界。二菩萨法界菩萨。华言觉有情。谓自知成就。而以觉悟一切众生。是名菩萨法界。三缘觉
		</desc>
	</Doc>
	<Doc>
		<title>十法行</title>
		<desc>
            一书写谓于佛所说经律论文。书写流通。使不断绝也。二供养谓于佛经典所在之处。如佛塔庙。皆应恭敬尊重供养也。三施他谓所闻之法。为他演说。或施与经卷。不专自用。但欲利他也。四谛听谓闻他人读诵。解说一切经法。深生爱乐。而专心审听也。五披读谓于诸佛所说之经。时常披阅看读。不释手也。六受持谓于诸佛所说教法。从师禀受。持而弗失也。七开演谓于如来所说正法。时常开示演说。令人信解也。八讽诵谓于如来所说一切道法。讽诵宣扬。梵音清彻。令人乐闻也。
		</desc>
	</Doc>
	<Doc>
		<title>十号</title>
		<desc>
            此十号义。若总略释之。则无虚妄。名如来。良福田。名应供知法界。名正遍知。具三明。名明行足。不还来。名善逝。知众生国土。名世间解。无与等。名无上士。调他心。名调御丈夫。为众生眼。名天人师。知三聚。名佛。具兹十德。名世间尊。祖师所述经教。皆依此义而释。今此经中合世间解无上士以为一号。虽开合不同。其义则一。故两存之。一如来如来之义有三。谓法身报身应身也。金刚经云
		</desc>
	</Doc>
	<Doc>
		<title>十回向</title>
		<desc>
            回即回转。向即趣向。谓起大悲之心。救度众生。回转十行之善。向于三处。一真如实际是所证。二无上菩提是所求。三一切众生是所度。以能回之心甩所回善行。向彼万类。圆满梵行。等入法界也。一救一切众生离众生相回向谓由前十行。神通满足。成就诸佛所行事已。又当修此回向之行。然回向之行。以悲愿之心为最。化度众生。而无能度之相。回此无为之心。趣向寂灭这地。经云。当度众生。灭除度相。回无为心。向涅盘路。名救一切众生离众生相回向。
		</desc>
	</Doc>
	<Doc>
		<title>十金刚心</title>
		<desc>
            金刚是喻。金刚心者。谓菩萨之心坚固不动。犹如金刚也。一觉了诸法谓菩萨发大愿心。誓欲了知无量无边不可穷尽一切微妙法门。无有遗余。故云觉了诸法。二化度众生谓菩萨以无上涅盘之道。度脱十方无量无边一切众生。悉得出离诸趣。故云化度众生。三庄严世界菩萨谓十方世界。无量无边。不可穷尽。我当以诸佛国土最上庄严之具而庄严之。故云庄严世界。四善根回向谓菩萨以种种修行善根。皆悉回向无上佛果
		</desc>
	</Doc>
	<Doc>
		<title>十境</title>
		<desc>
            十境一一皆前十乘观法所观之境。若论十境生起。由观阴入。发下九境。能所相扶。次第出生。故成于十。若论下之九境。互发不定。则无复次第。当知阴境常自现前。若发不发。恒得为观。下之九境发。则皆用十乘观法观之。不发不观也。一阴境阴。覆盖之义。即色受想行识五阴也。亦名五蕴。蕴即
		</desc>
	</Doc>
	<Doc>
		<title>十科</title>
		<desc>
            一翻译翻译者。谓翻又译之为易也。以华夏之言。易彼俾大法以流通。如摩腾初至于汉。译四十二章经之类是也。二解义解义者。谓菩解如来说诸经甚深法义也。盖依解以立行。修行以契理。则可以弘大教。可以证菩提。如佛弟子迦旃延。善解契经是也。三习禅禅。华言静虑。谓人从无始以来。逐妄迷真。起惑造业。展转沉溺。若能息心静虑。修习禅定。一旦慧光发生。则了妄显真。返本还源也
		</desc>
	</Doc>
	<Doc>
		<title>十六大阿罗汉</title>
		<desc>
            华言无学。谓其生死已尽。无法可学。又云无生。谓其断见思惑尽。无复三界受生。又云应供。谓其应受人天供养。又云杀贼。谓其能杀烦恼之贼。以其皆具三明六通无量功德。故称为大。此阿罗汉。承佛敕故。以神通力。延自寿量。住于世间。守护正法。至今犹未入灭。若遇世间。设大施无遮会时。即同诸眷属。蔽隐圣仪。同于凡流。密受供养。令施者得胜果报。饶业有情。是为十六大阿罗汉也。(三明者。天眼明。漏尽明也。六通者。天耳通。天眼通。宿命通。他心
		</desc>
	</Doc>
	<Doc>
		<title>十六大力</title>
		<desc>
            佛仇阿耨达龙王请。为说无欲法。令诸菩萨修于清净之行。当得此十六大力。调摄身心。而化众生也。一志力谓菩萨心志。善能总持诸佛一切所说之法。化导众生。是名志力。二意力谓菩萨心意。同佛所行。于诸众生未得度者。悉愿度脱。是名意力。三行力行即进趣之义。谓菩萨能以精进之行。通达一切所说甚深法义。是名行力。四惭力谓菩萨以能惭愧故。远离一切罪行。兴起种种善法。是名惭力。五
		</desc>
	</Doc>
	<Doc>
		<title>十六观门</title>
		<desc>
            韦提希夫人。愿生西方极乐世界。兼为未来世众生欲往生者。请佛世尊说其修行之法。故佛令其观彼依正之境。托境显性。了境唯心。即得往生。此十六观门所以说也。一日观谓正坐西向。谛观落日。令心坚住。专想不移。见日欲没。状如悬鼓。既见日已。闭目开目。皆令明了。是名日观。二水观谓作水想。想水成已。当作冰想。既见冰已。作琉璃想。此想成已。见琉璃地。内外映彻。是名
		</desc>
	</Doc>
	<Doc>
		<title>十六特胜</title>
		<desc>
            十六特胜者。胜于四念处等诸禅观也。始从调心。终至非想。地地皆有观照。能发无漏善业。而无厌恶自害之失。故受特胜之名也。一知息入特胜息即鼻中气息。谓数息调心之法。若闇心而数。则观慧不明。今既觉知息入。则照息分明。故解慧易发。是为特胜。二知息出特胜谓数息调心之法。若闇心而数。则观慧不明。今既觉知息出。则照息分明。故解慧易发。是为特胜。三知息长短
		</desc>
	</Doc>
	<Doc>
		<title>十六游增地狱</title>
		<desc>
            谓八寒八热大狱。每狱有四门。门各有四狱。受苦众生。于此诸狱。次第游历。其苦转增。故名十六游增地狱也。一黑沙地狱谓热风吹热黑沙。沙着于身。皮骨燋烂。久受苦已。方出此狱。复到沸屎地狱。二沸屎地狱谓沸屎铁丸。自然满前。驱逼罪人。使抱铁丸。烧其身手。复使撮着口中。从咽至腹。通彻下过。无不燋烂。有铁觜虫。唼肉达髓。苦毒无量。久受苦已。方出此狱。复到铁钉地狱。三铁钉地狱谓狱卒捉罪人。偃热铁上。舒展其身。以钉钉其手足。周遍身体。
		</desc>
	</Doc>
	<Doc>
		<title>十六知见</title>
		<desc>
            谓未见正道之人。于五阴等法中。强立主宰。妄计有我我所。计我之心。历于诸缘。即有十六知见之别也。一我谓于五阴等法中。无明不了。妄计有我我所之实。故名为我。二众生谓于五阴等法和合中。妄计众共而生。故名众生。三寿者谓于五阴等法中。妄计有我。受一期果报。命有长短。故名寿者。四命者谓于五阴等法中。妄计有我。命根成就。连持不
		</desc>
	</Doc>
	<Doc>
		<title>十门释经</title>
		<desc>
            唐清凉国师。将欲解释华严大经。故先总启十种义门。列于经前。悬谈一经大意。使知教法兴起。有所自来。然圣人言不虚发。说必有由。非大因缘。莫宣斯典。故第一论教起因缘。因缘既兴。有所起教。不出三藏十二分教。故第二论藏教所摄。然藏教皆通权实。今拣权取实。唯圆教收。故第三论义理分齐。既知圆义包含广博。未审被何根器。故第四论教所被机。虽知正被圆机。未知能诠何为教体。故第五论教体浅深。已知教体该罗。未知所宗尊崇何义。故第六论宗趣通局。既知旨
		</desc>
	</Doc>
	<Doc>
		<title>十门叙密咒功德深广</title>
		<desc>
            一护持国王安乐人民门宝星陀罗尼经云。一切国土中所有陀罗尼流行之地。令其人王常得拥护势力自在。亦能拥护王之政教。一切不祥之事。皆悉断灭。复令财谷丰饶。人民安乐也。二能灭罪障远离鬼神门菩提声庄严陀罗尼等经云。若书写陀罗尼。置佛像中。塔中。杵中。或书在幢上。纸素竹帛等上。有众生得睹视者。或身物触者。或顶戴这者。乃至书于钟鼓铃铎之上。有闻声者。纵有五无间罪。悉皆灭尽。鬼神
		</desc>
	</Doc>
	<Doc>
		<title>十妙</title>
		<desc>
            不可思议名妙。即实相之理也。实相之理。精微玄妙。清净寂绝。经云。是法不可示。言辞相寂灭。是也。总论因果自他。故具明十妙。妙体无殊也。一境妙境即理境也。谓十如是等境。心佛众生。三无差别。不可思议。经云。唯佛与佛。乃能究尽诸法实相。所谓诸法如是相等。是也。二智妙智即全境所发之智也。以境妙故。智亦随妙。函盖相应。不可思议。经云。我
		</desc>
	</Doc>
	<Doc>
		<title>十魔</title>
		<desc>
            魔。华言能夺命。谓能夺众生智慧之命。又翻作障。能于修道之人。而作障难故也。一蕴魔谓色受想行识五蕴为魔也。盖贪着五蕴之法。起惑造业。障碍正道。遂失智慧之命。是名蕴魔。二烦恼魔谓一切烦恼之惑为魔也。盖贪着五尘之境。起诸烦恼。障碍正道。遂失智慧之命。是名烦恼魔。三业魔谓一切恶业为魔也。盖杀盗淫妄诸罪恶业。障碍正道。遂失智慧之命。是名业魔。四心魔谓一切我慢之心为魔也。盖
		</desc>
	</Doc>
	<Doc>
		<title>十念</title>
		<desc>
            谓于佛等十境。起修十念。摄伏目心。勿使亡动。则正念现前。佛道可期矣。一念佛谓于如来相好功德。时常专心系想。念念不忘。是名念佛。二念法谓诸佛教法。为修行之轨则。能除爱欲尘劳诸结使缚。时常专心系想。念念不忘。是名念法。三念僧谓菩萨罗汉圣僧。咸具种种功德。为世福田。时常专心系想。念念不忘。是名念僧。四念戒谓佛
		</desc>
	</Doc>
	<Doc>
		<title>十普门</title>
		<desc>
            普。遍也。门即能通之义。谓菩萨以圆融中道妙观。通入常住实际理地。故立此十门也。一慈悲普慈能与乐。悲能拔苦。盖菩萨即于一念之中。遍观十界善恶苦乐。而起慈悲与拔之想。普令众生离一切苦。得一切乐。故名慈悲普。二弘誓普弘者广也。誓者制也。广求胜法。制御其心也。谓菩萨依四谛境。发弘誓愿。若见苦谛逼迫楚毒之相。缘此起誓。故言未度者令度。若见集谛。迷惑系
		</desc>
	</Doc>
	<Doc>
		<title>十忍</title>
		<desc>
            忍即忍可。亦安忍也。谓通教菩萨。观五阴三界。因果二谛等法。成就十忍也。一戒忍膏由观色阴。而不犯禁制。即得戒忍。以作无作戒体。皆是色摄故也。二知见忍谓由观识阴。了知一切诸法邪正之见。皆从识心而生。即得知见忍。以了别识与此知见相类故也。
		</desc>
	</Doc>
	<Doc>
		<title>十如是</title>
		<desc>
            不异名如。无非曰是。谓十法界。始自地狱。终至佛界。各具十如是因果之法。天台大师依读文。凡有三转。一云。是相如。是性如。乃至是报如。如名不异。即空之义也。二云。如是相。如是性。乃至如是报。名字施设。各各不同。即假之义也。三云。相如是。性如是。乃至报如是。如于中道实相之是。即中之义也。(十法界者。地狱界。畜生界。饿鬼界。修罗界。人界。天界。声闻界。缘觉界。菩萨界。佛界也。空假中者。离性离相谓之空。无法不具谓之假。非空非假谓之中
		</desc>
	</Doc>
	<Doc>
		<title>十三事法</title>
		<desc>
            一住正戒谓出家之人。入于聚落乞食。当收摄身心。安住正戒。勿令毁犯也。二住正威仪谓出家之人。乞食之时。当须正其容貌。端其威仪。令一切人。生敬信心也。三住正命谓出家之人。当依佛制。乞食自活。资身进道。离于五种邪命之食也。四住正觉谓出家之人。当须觉了。身为苦本。甚可厌恶。为正道故而行乞食。随得支身以除饥渴。勿令多贫。妨进道业也。五依法谓出家之人。或于道场中
		</desc>
	</Doc>
	<Doc>
		<title>十山王</title>
		<desc>
            十山皆称王者。谓依海而住。高出一切诸余小山。以喻十地菩萨修行。同入如来智海。高出一切二乘诸行也。一雪山王谓此同中。具诸药草。能疗众病。取不可尽。以喻欢喜地菩萨。圣智法药。用之无竭。以破无明。超前行位。如雪山王也。二香山王谓此山中。一切诸香。皆悉充满。以喻离垢地菩萨。戒行威仪。功德妙香。遍熏一切。如香山王也。三鞞陀梨山王华言种种持。谓此山纯实所成。持种种实。以喻发光地菩萨。禅定神通解脱三
		</desc>
	</Doc>
	<Doc>
		<title>十善</title>
		<desc>
            善即顺理之义。谓行此十法皆顺理故。然有二种。一者止。二者行。止则止息己恶。不恼于他。行则修行胜德。利安一切也。一不杀生不杀生者。谓不害一切物命。即是止杀之善。既不杀已。当行放生之善也。二不偷盗不偷盗者。谓不窃取他人财物。即是止盗之善。既不盗已。当行布施之善也。三不邪淫不邪淫者。谓不行邪淫欲事。即是止淫之善。既不邪淫。当行清净梵行之善也。四不妄语不妄语者。谓不起虚言诳惑他人。即是止妄语之善。既不妄语。当行实语之善也。五不两舌不
		</desc>
	</Doc>
	<Doc>
		<title>十使</title>
		<desc>
            使即驱役之义。谓此贪等十使。皆能驱役行者心神。流转三界生死也。一贪使引取之心名为贪。谓于一切物及顺情之境。引取无厌。是为贪使。二嗔使忿怒之心名为嗔。谓于一切违情之境。即起忿怒。是为嗔使。三痴使迷惑之心名为痴。谓于一切事理。无所明了。妄生邪见。起诸邪行。是为痴使。四慢使自恃轻他之心名为慢。谓由恃己种姓富贵才能。轻蔑于他。是为慢使。五疑使迷心乖珃名为疑。谓若修戒定等法。不别真伪。暗钝无明。犹豫无决
		</desc>
	</Doc>
	<Doc>
		<title>十受生藏</title>
		<desc>
            受生即生如来家也。藏即含藏之义。含藏所修所证之理也。谓善财童子于华严会上。第三十九参妙德夜神。问言。云何修菩萨行。生如来家。答言。善男子。菩萨有十种受生藏。若能修习圆满。即入毗卢遮那如来无量受生藏海。愿一切菩萨示现受生。我皆亲近。是名受生藏也。一供养诸佛受生藏谓菩萨愿常恭敬供养一切诸佛。深信爱乐。修诸功德。无有厌足。即得生如来家。是名供养
		</desc>
	</Doc>
	<Doc>
		<title>十双贴释观音普门</title>
		<desc>
            天台智者大师。通释妙法莲华经一部之外。复以观世间菩萨普门品世多持诵。故别立玄疏。详释此品。品题之中。乃约人法等十双。一一贴释。以观音普门。具有此十双之义。该括自行化他。始因终果之法。故历陈之。助显其义。可谓无余蕴矣。一人法人即观世音。法即普门。观世音者。谓此菩萨以中道妙智。观于世间众生受苦求救之声。一
		</desc>
	</Doc>
	<Doc>
		<title>十四无畏</title>
		<desc>
            谓观世音菩萨。以金刚三昧无作妙力。与诸十方三世六道一切众生。同一悲仰。令诸众生获得十四种无畏功德也。一不自观音以观观者不自观音者。谓不随声尘所起知见也。以观观者。谓返照自性也。不起知见。则无所妄。返照自性。则一切真寂。无复苦恼。故令受苦众生。蒙此真观。即得解脱。是为无
		</desc>
	</Doc>
	<Doc>
		<title>十五种无明</title>
		<desc>
            一根本无明谓从无始之际。一念不觉。长夜昏迷。不了真理。能生一切诸惑烦恼。是为根本无明。二枝末无明谓心心所法。相应而起。即有贪嗔慢疑见等烦恼。是为枝末无明。三共无明一切结使。共相造作一切诸业。是为共无明。四不共无明谓第七识。无别体相。妄起染心。障蔽无漏圣法。恒不间断。是为不共无明。五相应无明谓第七
		</desc>
	</Doc>
	<Doc>
		<title>十习因</title>
		<desc>
            一淫习因习即数习之义。淫习因者。谓淫习交接。研磨不休。故有火光于中发动。二习交然。故有铁床铜柱。八热地狱之报也。二贪习因贪习因者。谓贪习之心往来计算。发于相吸。吸揽不止。则感于水。积风为寒。结水为冰。故有寒冰地狱之报也。三慢习因慢习因者。谓慢习交陵。发于相恃。憍纵驰骋。流逸不止。积致恶毒。故有血河毒海灌吞之报也。四嗔习因嗔习因者。谓嗔习
		</desc>
	</Doc>
	<Doc>
		<title>十想</title>
		<desc>
            一无常想想即观想。谓观诸众生及诸世界一切有为之法。迁流代谢。皆悉无常。作是想者。智慧相应。得断生灭。是名无常想。二苦想谓观五阴之身。一切有为之法。常为诸苦之所逼迫。作是想者。智慧相应。得灭众苦。是名苦想。三无我想谓观一切诸法。毕竟空寂。皆无有我。作是想者。智慧相应。得灭我想。是名无我想。四食不净想谓观诸饮食。皆从不净因缘而生。如肉从精血水道所生。实为脓虫住处。又如酥乳及酪。血所变成。
		</desc>
	</Doc>
	<Doc>
		<title>十信</title>
		<desc>
            十信者。乃三贤之首。万行之先也。然欲从凡入圣。必以信为先导。始自信心。终至愿心。总为十信。以作菩萨真修之方便也。一信心谓心与理冥。决了无碍。妙信纯真。恒住中道。经云。妙信常住。一切妄想。灭尽无余。中道纯真。名曰信心。二念心谓真信明了。过去未来劫中出生入死。忆念无忘。经云。无数劫中。舍身受身。皆能忆念。得无遗忘。名曰念心。三精进心不杂曰精。无间名进。谓唯以念心精
		</desc>
	</Doc>
	<Doc>
		<title>十行</title>
		<desc>
            十行者。谓由前十住进修功满。已成佛子。自得已利。而利他之行未成。是故广行饶益。随顺众生。令其欢喜。然行有浅深。故始自欢喜。故始自欢喜。终至真实。而成十种也。一欢喜行谓由前十住进修功满。已成佛子。具佛妙德。能于十方刹土。随顺饶益众生。自他俱喜。经云。成佛子已。具足无量如来妙德。十方随顺。名欢喜行。二饶益行谓善推妙德。饶益众生。使得法利。不生厌想。经云。善能利益一切众生。名饶益行。三无嗔恨行谓嗔恨生于
		</desc>
	</Doc>
	<Doc>
		<title>十行仙</title>
		<desc>
            一地行仙谓其服食药饵。能驻一期之寿。雵不能轻举。故名地行仙。二飞行仙谓其飡食黄精松柏之类。久而身轻。故名飞行仙。三游行仙谓其久服还丹。化形易骨。游戏人间。故名游行仙。四空行仙谓其乘阴阳动静。调气固精。腾身履空。故名空行仙。五天行仙谓其能鼓天池。咽津液。不交世欲。故名天行仙。六通行仙谓其吞吸日月精华。作意存变。以延身命。岁久功成。
		</desc>
	</Doc>
	<Doc>
		<title>十玄门</title>
		<desc>
            玄者妙也。门即能通之义。谓玄妙之门。能通莲华藏海故也。盖此十门。乃晋云华尊者。依华严大经一乘圆顿妙义而立也。一同时具足相应门谓举一法时。顿具一切诸法。一法既具。法法亦然。交互同时。皆得相应。具足圆满。经云。一切法门无尽海。同会一法道场中。是也。二广狭自在无碍门谓大而无名广。小而无内狭。然大非定大。置毛端而不窄。小非定小。含太虚而有余。所谓事得理融。自在无碍。经云。能以小世界作大世界。大世界作小世界等。是也。三一多相容
		</desc>
	</Doc>
	<Doc>
		<title>十一色</title>
		<desc>
            色以质碍为义。谓眼耳鼻舌身无表六种。即内色也。色声香味触五种。即外色也。凡有十一种之别焉。一眼谓眼根有形质可见。故名色也。二耳谓耳根有形质可见。故名色也。三鼻谓鼻根有形质可见。故名色也。四舌谓舌根有形质可见。故名色也。五身谓身根有形质可见。故名色也。六色谓眼根所见青黄赤白等色也。七声谓丝竹环佩等声。以其实可听闻。故名色也。八香谓栴檀沉水及饮食等香。以其实可嗅闻。故名色也。九味谓甘淡碱苦等味。以其实可尝知。故名色也。十触谓
		</desc>
	</Doc>
	<Doc>
		<title>十一善</title>
		<desc>
            一信信者谓于一切善法。忍可乐欲而不疑也。有三种。一信实有。谓于诸法实事理中。深信忍故。二信有德。谓于三宝真净德中。深信乐故。三信有能。谓于世间出世间一切善法。深信力故。能得能成。起希望故。是名为信。二惭惭即惭天。谓心常知惭。崇重贤善。耻昔过恶。则能对治无惭。息诸恶行也。三愧愧即愧人。谓心常知愧。不为暴恶。悔昔过非。则能对治无愧。息诸恶业也。四无贪谓于五欲顺情等境。心生厌离。无所染着也。(五欲者。
		</desc>
	</Doc>
	<Doc>
		<title>十一声</title>
		<desc>
            一执受大种声执即执持。受即领受。谓人于内四大种。有所执受也。而言声者。如手相击及语言等声。皆由内四大种而出。故名执受大种声。二不执受大种声谓人于外四大种。无所执受。而言声者。如风林驶水等声。皆由外四大而出。故名不执受大种声。三执受不执受大种声谓如以手击鼓等声。手属执受大种。鼓属不执受大种。故名执受不执受大种声。四世所共成声谓世俗之人。或因谈说或因问答而成
		</desc>
	</Doc>
	<Doc>
		<title>十一智</title>
		<desc>
            一世俗智谓世间有漏之智。不能出离生死。故名世俗智。亦名字智。膏但有其名。而无其理也。二法智谓欲界苦集灭道四谛下。苦法等无漏之智。能断欲界见惑烦恼。故名法智。三类智谓色界无色界四谛。以欲界四谛比类而观。从是断上二界见惑。发苦类等无漏之智。故名类智。四苦智苦即逼迫之义。谓观五阴等法。以无常苦空无我。得无漏智。故名苦智。(五阴者。色阴。受阴。
		</desc>
	</Doc>
	<Doc>
		<title>十种补特伽罗</title>
		<desc>
            华言有情。又云人。佛为。有情之类。罪业深重。轮回生死。难得人身。故说此十种差别也。一不种善根谓诸有情。于宿世中及现在世。不种菩提善根。惟作恶行。所以轮回诸趣也。二未修福业谓诸有情。于宿世中及现在世。未曾修习布施持戒等福德之业。多诸恶行。所以轮回诸趣也。三杂染相续谓诸有情。于宿世中及现在世。为贪嗔痴等杂乱染污。相续不绝。由此恶行。所以轮回诸趣也。四随恶友行谓诸有情。于宿世中及现在世。随顺恶友
		</desc>
	</Doc>
	<Doc>
		<title>十种不思议法</title>
		<desc>
            思即心思。议即口议。谓十种法。皆不可心思口议也。一最胜身相不思议谓如来身相最胜清净。积集无量福智。严具一切胜妙功德。如大圆镜。现众色像。如虚空界。普摄一切。令诸众生超越分别。离诸疑悔。信解清净。发希有想。故名最胜身相不思议。二妙好音声不思议谓如来于众会之中所出音声。随宜说法。皆为调伏一切众生。作诸善利。令其各得解了。感生爱乐。心意适悦。如师子吼。具足最胜。故名妙好音声不思议。三最上大智不思议谓如来以最上大智。无碍知见。说
		</desc>
	</Doc>
	<Doc>
		<title>十种发心</title>
		<desc>
            十种发心者。谓诸众生迷妄失真。念念起心。贪着诸境。业报不同。苦乐有异。皆因发心不纯也。一发地狱心谓众生念念起贪嗔之心。日增月甚。造上品十恶。行火涂道。是名发地狱心。二发畜生心谓众生念念起心。欲多眷属。如海吞流。愚痴贪着。起中品
		</desc>
	</Doc>
	<Doc>
		<title>十种方便</title>
		<desc>
            一布施方便谓修菩萨行者。心无悭吝。于身命财。悉皆喜舍。但欲利益众生。不求人之恩报。是为布施方便也。二持戒方便谓修菩萨行者。坚持禁戒。行头陀行。威仪具足。不轻他人。于诸尘境。心无染着。是为持戒方便也。三忍辱方便谓修菩萨行者。远离颠倒嗔恚。而无彼我之想。于诸众生。设有横逆侵加于己。悉能忍受。心无所动。是为忍辱方便也。四精进方便谓修菩萨行者。于诸梵行。即当扞劳忍苦。勇猛无怠。其所得法。念念思惟。不令忘失。是
		</desc>
	</Doc>
	<Doc>
		<title>十种佛</title>
		<desc>
            佛。华言觉。谓自觉觉他。觉行圆满也。一成正觉佛谓佛于菩提树下降伏诸魔。朗然大悟。证无上果。是名成正觉佛。二愿佛谓佛从兜率下生人间。说法度生。酬宿因愿。是名愿佛。三业报佛谓佛修万行清净业因。感相好庄严果报。是名业报佛。四住持佛谓佛真身及于舍利。住持世间。永久不坏。是名住持佛。五涅盘佛华言灭度。谓佛应身。
		</desc>
	</Doc>
	<Doc>
		<title>十种鬼</title>
		<desc>
            一怪鬼谓此鬼宿因多贪。于物非理而取。故受此报。还托于物。即金银草木等精怪也。二魃鬼谓逦鬼宿因多淫。为色动乱身心。如风鼓物。故受此报。还托于风。而成魃鬼也。三魅鬼谓此鬼宿因多诈。唯凭诈伪。惑乱于人。故受此报。托附畜类。以成其质。即狐狸等精。能魅惑人者也。四蛊毒鬼谓此鬼宿因多怨。结怨在心。怀恶不舍。故受此报。假托毒类。以成其质。即蛇虺等毒虫。能蛊于人者也。五疠鬼谓此鬼宿因多嗔。心常忿恚。故受此报。遇人年灾命衰者。便入其
		</desc>
	</Doc>
	<Doc>
		<title>十种见</title>
		<desc>
            一萨迦耶见华言身见。谓于五蕴法上。妄生执取。计我我所。是名萨迦耶见。二边执见谓外道之人。于五蕴身见之中。执断执常。随执一边。我见增长。是名边执见。三邪见谓外道之人。不了四谛因果之法。邪心推度。谓无此理。因断灭出世善根。是名邪见(
		</desc>
	</Doc>
	<Doc>
		<title>十种见佛</title>
		<desc>
            谓菩萨修殊胜行。离诸障碍。称佛所行。得见十佛。了了分明。如是见者。乃名真见。故云十种见佛也。一安住世间成正觉佛无著见谓如来乘如宝道示成正觉。安住世间。而不着涅盘。不着生死。菩萨称佛无著而见。是名安住世间成正觉佛无著见。二愿佛出生见谓如来乘愿出生。无处不现。菩萨称佛出生而见。是名愿佛出生见。三业报佛深信见谓如来修万行善业之因。感相好庄严之报。盖此净业果报。皆由因中深信而起。菩萨称佛深信而见。是名业报佛深信
		</desc>
	</Doc>
	<Doc>
		<title>十种教体</title>
		<desc>
            教者。谓如来所说一大藏教也。体即体性。教之本也。然如来所说之教。诠显权实义趣。浅深不同。故分十体。收摄一切教法。罄无不尽也。一音声语言体谓言音语业为教体也。故佛唱号言辞评量论说。是为教体。楞严经云。此方真教体。清净在音闻。是也。二名句文身体名者依事立名。句者众语合成。文者联合众义。皆言身者。身即聚集之义。谓此三者长短高下。次第行布。而能诠显教法之体也。三通取四法体谓通取声
		</desc>
	</Doc>
	<Doc>
		<title>十种忍</title>
		<desc>
            忍即安忍。亦忍可也。谓菩萨既断无明之惑。证无生理。了达诸法本来寂灭。是故见色闻声。如幻如化。不起妄念而分别也。然此忍体虽一。而随事立名。则有十种也。一音声忍音声忍者。谓闻佛深教。即能晓了忍可。而不惊怖也。二顺忍顺忍者。谓于理于事。悉能随顺谛审忍可。而无违逆也。三无生忍无生忍者。谓了达诸法。本来无生。亦无有灭。谛审忍可。而妄念不起也。四如幻忍如幻忍者。谓了达诸法。皆从因缘和合而生。犹如幻化。性本空寂。谛审忍可。而无执着也。五如
		</desc>
	</Doc>
	<Doc>
		<title>十种说三世</title>
		<desc>
            十种说三世者。谓三世各三。乃分九别。会别归总。摄在一念。故以一融九。虽九而常一。虽一而常九。一九无碍。十世圆融。经云。无量无数劫。解之即一念。知念亦无念。如是见世间。是名十种说三世也。一过去世说过去世谓过去世中。说过去世之暂也。二过去世说未来世谓过去世中。说未来世之事也。三过去世说现在世谓过去世中。说现在世之事也。四未来世说过去世谓未来世中。说过去世之事也。五未来世说现在世谓未来世中。说现在世
		</desc>
	</Doc>
	<Doc>
		<title>十种通</title>
		<desc>
            通即神通也。妙用难测曰神。自在无壅曰通。一他心通谓世出世间所有诸法。若种若类。与夫他人所起心念。皆悉能知。是名他心通。二天眼自在清净通谓天眼离诸垢障。清净无碍。于所见境而得自在。无边世界差别之相。若净若染。一一种类。悉能明见。是名天眼自在清净通三宿住智通宿过去。住即现在。谓过去已往之事。明了记忆。皆随念知。如见现在。等无有异。是名宿住智通。四知劫通劫。华言分别时节。谓无量世界。无央数劫。非有际限。若现在因缘。若
		</desc>
	</Doc>
	<Doc>
		<title>十种行观一切法</title>
		<desc>
            谓华严经十住品内。第三修行住中。令此位菩萨。以十种行。观一切法也。一观一切法无常谓此菩萨。但观一切诸法。念念不停。刹那生灭。而未会得法身真常之理。是名观一切法无常。二观一切法苦谓此菩萨。观五蕴诸法。有生有灭。皆能逼迫于人。而未证得涅盘之光。是名观一切法苦。(五蕴者。色蕴。受
		</desc>
	</Doc>
	<Doc>
		<title>十种行愿</title>
		<desc>
            普贤菩萨。于华严会上逝多林中。称叹如来胜功德已。告诸菩萨及善财言。如来功德。十方诸佛。经刹尘劫。说不能尽。若欲成就此功德门。应修十种广大行愿也。一礼敬诸佛谓一心运想十方诸佛。如对目前。恭敬殷勤。五体投地。故云礼敬诸佛。二称赞如来谓爱乐佛之功德。以微妙舌根。出无尽音声。称扬
		</desc>
	</Doc>
	<Doc>
		<title>十种修三昧法</title>
		<desc>
            一摧折我慢我即我见。慢即憍慢。谓修行之人。当先摧灭我慢之心。而于佛法僧三宝及一切众生之前。皆起恭敬也。二知恩念报谓修行之人。当知天地盖载。国王水土。父母养育。师长训诲。皆有恩德。于一切时。念念不忘。以报其恩也。三心无嫉妒谓修行之人。摄化有情。心无偏倚。于他所有名誉财宝。如同己有。不生嫉恶妒忌之心也。四断除疑惑谓修行之人。当以诸佛正知正见。断除疑惑。而于善恶诸境。皆无障碍也。五深信不坏谓修行之人。须发深信之心。于佛正法。系念
		</desc>
	</Doc>
	<Doc>
		<title>十种因</title>
		<desc>
            一随说因谓于欲界色界无色界一切惑业系缚之法及系缚之法。随所见闻觉知。起诸言说。是名随说因。二观待因待即对待之义。谓诸有情欲求三界有系缚之乐。及出世间不系缚之乐。于彼诸缘。或为求得。或为受用。观彼对此。是名观待因。三牵引因谓由净不净业。熏习三界善恶诸行。于可爱不可爱趣中。牵引可爱不可爱之自体。是名牵引因。(趣即六趣。言可爱不可爱者。谓于六趣之中。天人二趣可爱。修罗饿鬼畜生地狱四趣。不可爱也。自体
		</desc>
	</Doc>
	<Doc>
		<title>十种有依行轮</title>
		<desc>
            有依行者。有可凭依之行业也。轮以摧碾为义。谓众生依此行业而修菩提。则能摧破一切烦恼惑业。故曰轮也。一具足净信谓众生具足清净信心。则于一切善恶缘。受报因果。皆无所疑。此为有依行也。二具足惭愧谓众生具足惭愧之心。凡有所作身口过非。而能内自羞耻。发露向人。悉不覆藏。此为有依行也。三安住律仪谓众生若能摄身口意业。安住净戒。则于杀盗淫妄等诸律仪。悉无毁犯。此为有依行也。四安住慈心谓众生若能安住平等慈爱之心。则于一切
		</desc>
	</Doc>
	<Doc>
		<title>十种智</title>
		<desc>
            十种智者。即三世诸佛一切种智也。如来为令一切菩萨应当修学而自得开解也。一三世智谓于过去现在未来三世之法。皆悉通达。圆明显了。是名三世智。二佛法智佛。华言觉。谓觉法自性。善出世间。现诸威仪。说法度生。是名佛法智。三法界无碍智谓知一切众生。本具法界之体。事理融通。性分交彻。互不相碍。是名法界无碍智。四法界无边智谓知众生色心诸法。即是法界。充遍一切世间
		</desc>
	</Doc>
	<Doc>
		<title>十种智明</title>
		<desc>
            智明者。智慧明了也。谓以十种善巧之智。明了通达一切众生境界。教化调伏。令出生死苦海而成正觉也。一知众生业报智明谓菩萨以善巧智明。了达一切众生造诸恶业而受苦报。是名知众生业报智明。二知一切境界寂灭智明谓菩萨以善巧智明。了达世间一切境界清净寂灭。无诸杂染。是名知一切境界寂灭智明。三知一切所缘唯是一相智明谓菩萨以善巧智明。了知一切众生所缘诸法。唯是一实相理。皆如金刚。不可破坏。是名知一切所缘唯是
		</desc>
	</Doc>
	<Doc>
		<title>十种自在</title>
		<desc>
            自在者。神通无碍也。谓菩萨修行。得此十种法。故于诸世间教化调伏一切众生。圆满诸佛广大菩提。示现神通自在也。一命自在谓菩萨得长寿慧命。经无量阿僧只劫。住持世间。无有障碍。是名命自在。二心自在谓菩萨智慧方便。调伏自心。能入无量诸大三昧。游戏神通。无有障碍。是名心自在。三资具自在资具即资生之具。谓菩萨能以无量珍宝种种资具。严饰一
		</desc>
	</Doc>
	<Doc>
		<title>十住</title>
		<desc>
            谓菩萨约位进修。以妙觉为本。此觉由信而入。入则能住。故自发心住至灌顶住。通为十种也。一发心住谓由前十信。相蹑进修。作真方便。显发十住之心。此心真精。发本明耀。令彼十信之用。于明耀中遍互涉入。圆成一心之德。经云。以真方使。发此十心。心精发辉。十用涉入。圆成一心。名发心住。二治地住谓由前所发之心净如琉璃。所证之理。显若精金。因此妙心。契于理地。经云。心中发明。如净琉璃内现精金。以前妙心。履以成地。名治地住。(
		</desc>
	</Doc>
	<Doc>
		<title>十宗收教</title>
		<desc>
            唐贤首法藏国师。为宗计不同。乃开十宗。判五教。收释一代圣教。理无不尽。故前六宗收小乘教。第七宗收始教。第八宗收顿教。第九宗收终教。第十宗收圆教。故云十宗收教也。一我法俱有宗谓此宗执着有我。及计有无等法。悉皆是有。是为我法俱有宗。二法有我无宗谓此宗计诸法是有。不离色心。而于我相。了不可得。是为法有我无宗。三法无去来宗谓此宗计一切现在法是有。计过去未来之法俱无。是为法无去来宗。四现通假实宗谓此宗计现在法通假通实也。通实者。计五蕴
		</desc>
	</Doc>
	<Doc>
		<title>识二分</title>
		<desc>论云。于六识中。一分成相。一分成见。故名识二分。一相分谓于眼等六识。各各变异。成色等种种诸相。是名相分。二见分谓眼等六识各能了别诸尘境界。是名见分。</desc>
	</Doc>
	<Doc>
		<title>识境四相</title>
		<desc>
            谓众生于此四法。不了虚假。而于心识之境。妄生邪见。执着取相。故名识境四相。一我相为众生于五阴法中。若即若离。计我我所之实。是名我相。二人相谓众生于五阴法中。妄计我是人。我生人道。异于余道。是名人相。三众生相谓众生于五阴法中。妄计色受想行识众共而生此身。是名众生相。四寿者相谓众生于五阴法中。妄计我受一期寿命。或长或
		</desc>
	</Doc>
	<Doc>
		<title>食肉十过</title>
		<desc>
            一众生是己亲谓一切众生。轮回五道。互相生育。递为眷属。以是因缘。今所食肉。无非亲者。故云众生是己亲。二见生惊怖谓一切众生护身惜命。与人无别。若见食肉之人。惊怖远离。故云见生惊怖。三坏他信心谓世间行善之人。见沙门食肉者。即生毁谤。而言佛法中无有真实沙门修梵行者。故云坏他信心。四行人不应食谓谓菩萨为求出离生死。当修慈悲之行。少欲知足。若其食肉。则
		</desc>
	</Doc>
	<Doc>
		<title>食三匙</title>
		<desc>
            大智度论云。食为行道。不为益身。修道之人。正受食时。须作三愿。初下匙时谓初下匙时。心须想念。愿愿我此生所有身口意一切恶业。悉令断尽。次下匙时谓次下匙时。心须想念。愿我此生所修一切善法。悉令满足。后下匙时谓又次下匙时。心须想念。愿我此生所修善根。回施众生。普共成佛。
		</desc>
	</Doc>
	<Doc>
		<title>食三德</title>
		<desc>
            经云。诸优婆塞。为佛及僧办诸食具。种种备足。皆是旃檀沉水香薪。八功德水之所成熟。其食甘美。有三德焉。一清净谓奉佛供僧之食。当使精洁。无有荤微秽。是名清净。二柔软谓奉佛供僧食。当须柔软甘和。而不粗涩。是名柔软。三如法谓奉佛供僧之食。当随时措办。制造得宜。是名如法。
		</desc>
	</Doc>
	<Doc>
		<title>始生天有五种相</title>
		<desc>
            一光明覆身相谓人初生天时。光明覆身。身无衣服。心作是念。勿令他天见我裸露。即于念时。他见有衣而实无衣。是为第一相。二欲见园林相谓人初生天时。已见天上所有之物。生希有心。而于园林等则未曾见。故欲见之而遍观看。是为第二相。三见天女生惭相谓人初生天时。见天中女。颜色羞渐。未敢正看。是为第三相。四见天生疑相谓人初生天时。若见余天。虽欲前近。心生疑虑。意志不定。是为第四相。五升空生怖相谓人初生天时。欲升虚空。心生怖畏。设飞不高。去则
		</desc>
	</Doc>
	<Doc>
		<title>世间七丈夫</title>
		<desc>
            谓能制心离欲。身无过恶。心怀道德。修诸梵行。具此七法。名为世间丈夫也。一长寿长寿者。谓寿命延长。久住世间。能修梵行。故名丈夫。二妙色妙色者。谓形仪英伟。色相端严。能修梵行。故名丈夫。三无病无病者。谓宿福深厚。无病少恼。能修梵行。故名丈夫。四非半择迦华言变。谓有能变男女之形。即五种不男之一也。今言非者。非是不男。非仆非女。能修梵行。故名丈夫。五智慧智慧者。谓有智慧。信受正法。身心猛利。能修梵行。故名
		</desc>
	</Doc>
	<Doc>
		<title>世间四义</title>
		<desc>
            世间者。即三藏四加行中。最后世北一位也。以其是有漏法。故名世间。于中最胜。故名第一。有四义焉。一可破坏谓世间有漏烦恼等法。体本虚妄。自性不实。皆是无常。故名可破坏也。二有生灭谓世间一切诸法。皆从因缘和合而生。皆从因缘别离而灭。故名有生灭也。三隐真理谓世间有漏烦恼等法。障覆真空之理。不能显发。故名隐真理也。四性有漏谓世间烦恼等法。其性实能招集有漏生死之果。故名性有漏也
		</desc>
	</Doc>
	<Doc>
		<title>世间五种难得宝</title>
		<desc>
            世之珍宝。虽世间希有。求之易得。若值佛出世及闻正法。又能闻法信解。如法而行。展转教化。人能信乐。此之五种。尤为世间希有。故皆名难得宝也。一佛出世间谓诸佛世尊虽法身常住不灭。众生盲冥。难可得见。今佛出现世间。为令一切众生。成就大事因缘。甚为希有。是为世间难得之宝。二闻佛说法为他人说谓诸众生既得见佛闻法。复为他人随力演说。令其出离生死。成无上道。甚为希有。是为世间难得之宝。三闻法信解谓诸众生既闻法已。又能起正信心。思惟其义。依教修
		</desc>
	</Doc>
	<Doc>
		<title>世界二义</title>
		<desc>一世迁流义世迁流者。谓过去现在未来三世迁流也。只如昨日是过去。今日是现在。明日是未来。如此迁移流动。无有间歇也。二界方位义界方位者。谓东西南北东南西南东北西北上下十方。各有定位。不相混乱也。</desc>
	</Doc>
	<Doc>
		<title>世界四持</title>
		<desc>
            经云。彼须弥山微尘数风轮。最在上者。名殊胜威光。能持普光摩尼庄严香水海。有大莲华。名种种光明蕊香幢。庄严世界海住在其中。一能持风轮谓此风轮能持香水海而使安住。故曰能持风轮。二所持香海谓此香水海。因为风轮所持而得安住。故曰所持香海。三海出莲华谓此香水海中。出生大莲华。为世界种。十方刹土。皆为大莲华之所含摄。故曰海出莲华。四华持刹海谓此大莲华。能持世界刹海安住其中。四方均平清净坚固。故曰华持刹海。(刹。梵语
		</desc>
	</Doc>
	<Doc>
		<title>世医四法喻如来</title>
		<desc>
            一善知病谓世之良医。善能知人种种疾病。以喻如来善知一切众生业惑等病也。二善知病源谓世之良医。善知疾病所起之由。或由风湿。或由热。乃至饮食色欲之类。发于众病。以喻如来善知众生。皆由无明烦恼为其根源。而有生死轮回之病也。三善知病对治谓世之良医。善知对治之方。如患冷病者。则以热药对治。患热病者。则以冷药对治。患不冷不热病者。则以温和之药对治。药若对病。病无不愈。以喻如来说法。若众生多贪欲者。则说不净之观治之。多嗔恚者。则说慈悲之观
		</desc>
	</Doc>
	<Doc>
		<title>束芦二义</title>
		<desc>一互相依谓如束芦。互相依倚。以譬六根六尘更相由藉而成染惑也。以由根依尘故而发妄知。尘依根故而有幻相。是名互相依。二取中空谓取芦苇。中本空虚。自性不实。以譬根尘中间。各无自性。一切皆空。是名取中空。
		</desc>
	</Doc>
	<Doc>
		<title>水喻菩萨十种善法</title>
		<desc>
            夫水之为德。本体清净。澄湛凝寂。尤能滋长万物。涤除众垢。炎热遇之而清凉。枯渴饮之而沃润。今取以为喻者。菩萨业惑清净。身心寂静。能以法水普济群生。令其善芽增长。罪垢荡除。离生死之热恼。息贪爱之枯渴。成就菩提。超登觉岸也。一流润赴下菩萨常行平等之慈。柔和善顺。能以清净法水调熟众生。溥得沾溉。令其一切善根。悉皆增长。譬如大水。遍行地中。流润于下。一切萌遍。无不滋长也。二植善法种植。种也。菩萨广植一切菩提种子。常以定水灌溉。
		</desc>
	</Doc>
	<Doc>
		<title>水喻真心有十义</title>
		<desc>
            一水体澄清谓众生真如之心。自性清净。圆湛明彻。本来无染。犹水之澄清也。二得泥成浊谓众生真如之心。性虽清净。而为无明之所染污。觉成不觉。犹水本清净。得泥成浊也。三虽浊不失净性谓众生真如之心。虽为无明所染。而清净本然之性。初不变异。犹水虽浊。而其净性则不失也。四泥澄净现谓众生真如之心。为无明所覆。其体昏昧。若能除去无明之惑。则本然清净之性自然澄现。犹水之浊。澄去其泥。则净体现矣。五遇冷成冰而有硬用谓众生真如之
		</desc>
	</Doc>
	<Doc>
		<title>顺流十心</title>
		<desc>
            顺即随顺。流即流转。谓诸众生因此十心。则随顺烦恼。流转生死故也。一无明昏闇谓诸众生从无始来。闇识昏迷。无所明了。烦恼所醉。于一切法妄计人我。起诸爱见。想计颠倒。起贪嗔痴。广造诸业。是以流转生死也。二外加恶友谓诸众生内具烦恼。外值恶友。扇动邪法。劝惑于我。倍加隆重盛。无由开悟进修善业。是以流转生死也。三善不随喜谓诸众生内外恶缘既具。即内灭善心。外灭善事。又于他人所作善事。不生随喜之心。是以流转生死也。四三业造罪谓诸众生恣纵身口
		</desc>
	</Doc>
	<Doc>
		<title>说遍十处</title>
		<desc>
            谓毗卢遮那如来现法界无尽身云。遍周微尘刹海。常说华严大经。令诸众生咸归性海也。一说遍阎浮提华言胜金洲。谓如来于阎浮提七处九会。为诸大众演说此法。而遍满十方法界阎浮提。亦同一时而说。故云说遍阎浮提。(七处者。一菩提场。二普光明殿。三忉利天。四夜摩天。五兜率天。六他化天。七逝多林也。九会者。一会菩提场。二会普光明殿。三会忉利天。四会夜摩天。五会兜率天。六会他化天。七会八会皆在普光
		</desc>
	</Doc>
	<Doc>
		<title>说法四谤</title>
		<desc>
            一定有是增益谤定有者。谓不知真如之理。离相寂灭。性本不有。而言真如决定是有者。则成增益谤也。二定无是损减谤定无者。谓不知真如之理。不可变坏。性本不空。而言真如决定是无者。则成损减谤也。三亦有亦无是相违谤亦有亦无者。谓不知真如之理。是即有之空。即空之有。而言真如亦有。是不知即空。又言真如亦无。是不知即有。二边共执。则成有无相违谤也。四非有非无是戏论谤非有非无者。谓不知真如之理。具有无之德。而言真如非有。又言真如非无。二
		</desc>
	</Doc>
	<Doc>
		<title>说法五福德</title>
		<desc>
            一长寿谓前世说法时。上中下语。一一皆善。若好杀者。以闻法故。而能止杀。是故今世得长寿福德。二多财谓前世说法时。上中下语。教人布施。若资窃者。闻法不盗。便能行施。是故今世得多财福德。三端正无比谓前世说法时。上中下语。随顺正法。令闻法者。和气安心颜色悦怿。自生光泽。是故今世得端正无比福德。四名誉远闻谓前世说法时。上中下语。以善及人。令闻法者。归敬三实。相从者众。是故今世得名誉远闻福德
		</desc>
	</Doc>
	<Doc>
		<title>思修六意</title>
		<desc>
            一广大意谓菩萨修行。发广大心。历无数劫而得菩提。于此时劫。常舍身命。及以恒河沙数世界满中七宝供施如来。从初至终。其心犹不满足。是名菩萨广大意。二长时意谓菩萨修行。从初发心乃至成佛。心不放舍。常行布施持戒。历无数劫无有厌足。是名菩萨长时意。三欢喜意谓菩萨修行。常行六度之得。利益一切众生。而于自他。皆生无等欢喜。是名菩萨欢喜
		</desc>
	</Doc>
	<Doc>
		<title>四安乐行</title>
		<desc>
            谓身无危险故安。心无忧恼故乐。身安心乐。乃能进行。故名安乐行。一身安乐行谓身应当远离十种之事。一远离豪势。二远离邪人邪法。三远离凶险嬉戏。四远离旃陀罗。五远离二乘众。妨修大乘之行故。六远离欲想。七远离不男之人。八远离危害之处。九远离讥嫌之事。十远虽畜养。既远离已。常好坐禅。修摄其心。是名身安乐行。二口安乐行谓口应远离四种语。一不乐说人及经典过。二不轻慢。谓不倚大乘而轻蔑小乘也。
		</desc>
	</Doc>
	<Doc>
		<title>四报定不定</title>
		<desc>
            四报定不定者。又于前无报中开出四种也。一时定报不定时即时节。报即果报。谓于三时决定不改。由业有可转。故受报不定。是名时定报不定。二报定时不定谓业力定故。报不可改。然时有可转。故时节不定。是名报定时不定。三时报俱定谓由业报定故。时节亦定。是名时报俱定。四时报俱不定谓由业不决定故。时报亦不定也。盖因众生之业有轻有重。故受报之时。有远有近。随其因缘先后不定。是名时报俱不定。
		</desc>
	</Doc>
	<Doc>
		<title>四辈</title>
		<desc>
            一比丘华言乞士。乞是乞求之名。士是清雅之称。谓出家之人。上乞法以资慧命。下乞食以资色身。故名乞士。二比丘尼华言女。佛初不度女人。出家成道之后。因姨母摩诃波阇波提恳求出家。佛乃度之。故名比丘尼。三优婆塞华言清净士。谓虽在家。能持五戒。清净守。又云近事男。谓能持戒。可亲近承事诸佛法。故名优婆塞。四优婆夷华言清
		</desc>
	</Doc>
	<Doc>
		<title>四兵</title>
		<desc>
            谓转轮王出游之时。即集此四兵。随从而卫护也。一象兵谓转轮王出游之时。其军士皆乘象也。二马兵谓转轮王游之时。其军士皆乘马也。三车兵谓转轮王出游之时。其军士皆乘车也。四步兵谓转轮王出游之时。其军士皆带甲胄。随从步行也。
		</desc>
	</Doc>
	<Doc>
		<title>四病</title>
		<desc>
            一作病作作者即生心造作之谓也。谓若有人言。我于本心作种种行。欲求圆觉。彼圆觉性。非作得故。说名为病。二任病任者即随缘任性之谓也。谓若有人言。我等今者。不断生死。不求涅盘。任彼一切。欲求圆觉。彼圆觉性。非任有故。说名为病三止病止者即止妄即真之谓也。谓若有人言。我今永息诸念。寂然平等。欲求圆觉。彼圆觉性。非止得故。说名为病。四灭病灭者即寂灭之谓也。谓若有人言。我今永灭一切烦恼。身心根尘。虚妄境界。一切永寂。欲求圆觉。彼圆觉性。非
		</desc>
	</Doc>
	<Doc>
		<title>四不成</title>
		<desc>
            一两俱不成谓声是无常。非眼所见。若言声是眼见。而声与眼。俱不能成。是名两俱不成。二随一不成谓声是所作性故。以声显论。声是实法。若不将名句文等共相为用。则不成其论矣。是名随一不成。三犹豫不成谓如见云雾等即起疑惑。以为是火非火。疑心不决。是名犹豫不成。四所依不成谓虚空实有。为万物所依。若言虚空定无。则万物无所依。是名所依不成。
		</desc>
	</Doc>
	<Doc>
		<title>四不寄附</title>
		<desc>
            经云。佛言。善男子。受优婆塞戒者。先学世事。既学通达。如法求财。若得财物。应供父母妻子眷属。其余藏积俟用。不应寄附四处也。(华言清净士。一老人谓年老之人。死日渐近。故所有财物。不应寄附于彼也。二远处谓道路隔远之处。缓急要用。取讨难及。故所有财物。不应寄附于彼也。三恶人谓不善之人。禀性凶恶。若见财物。恐生贪夺之心。故不应寄附于彼也。四大力谓豪强之人。倚恃势力。若见财物。恐生贪夺之心。故不应寄附于彼也。
		</desc>
	</Doc>
	<Doc>
		<title>四不见</title>
		<desc>
            一鱼不见水谓鱼以水为窟宅。游泳水中。悉无所障。故云鱼不见水。二人不见风谓风发于万窍。但有声响可闻。而无形相可见。故云人不见风。三迷不见性谓灵明觉知之性。人人本具。但为烦恼无明覆障。迷而不了。故云迷不见性。四悟不见空谓修行之人。既能觉了灵知之性。本来空寂。而此空性亦不可得。故云悟不见空。
		</desc>
	</Doc>
	<Doc>
		<title>四不可得</title>
		<desc>
            佛告诸比丘。世有四事不可得免。古今已来。天地成立。无免此苦。以斯四苦。佛兴于世。令诸众生。咸得脱离。一常少不可得谓年幼之时。发黑齿白。形貌光泽。众人胆戴。莫不爱敬。一旦老耄。头白落。短气呻吟。欲使常少不至老者。终不可得。二无病不可得谓身体强健。行步轻便。一旦疾病。伏着床枕。不能动转。欲使常安无病。终不可得。三长寿不可得谓欲求长寿。五欲自恣。放心逸意。将期永久。无常卒至。忽然命终。欲求长寿。终不可得。(五
		</desc>
	</Doc>
	<Doc>
		<title>四不可说</title>
		<desc>
            涅盘经中明四教之理。但可智证。不可言说。以其理本无说故也。一生生不可说生生者。能生所生也。谓根尘相对。是为能生。由此根尘相对之时。一念心起。分别好恶。是为所生。即心法也。能所兼言。故名生生。此是藏教所诠实有生灭之法。法虽生灭。理本无言。故云不可说也。二生不生不可说生者即前根尘相对所生之法也。不生者。了此所生之法当体即空也。既达所生之法本空。故云生不生也。此是通教所诠之理。理本无言
		</desc>
	</Doc>
	<Doc>
		<title>四不生</title>
		<desc>
            龙树菩萨造中观论云。因诸外道计一切法。或从自生。或从他生。或从自他共生。或从无因生。故说偈破云。诸法不自生。亦不从他生。不共不无因。是故知无生。一不自生自即六根。谓根尘相对。则有一念心起。若无所对六尘。则一念之心毕竟不生。故名不自生。二不他生他即六尘。谓虽不六尘。若无六根相对。则一念之心亦毕竟不生。故名不他生。三不共生谓六根六尘和合。名
		</desc>
	</Doc>
	<Doc>
		<title>四藏</title>
		<desc>
            四藏者。即经律论咒也。以其各各含藏一切文理。故名藏也。一经藏经藏者。即如来所说一大藏大小乘诸经也。经。法也。常也。十界同导谓之法。三世不易谓之常。又云。契经谓上契诸佛之理。下契众生之机也。二律藏律藏者。即如来所制大小乘戒律也。律。法也。谓能治众生贪嗔痴种种之恶。如治世法律。则能断决重轻之罪也。三论藏论藏者。即如来所说
		</desc>
	</Doc>
	<Doc>
		<title>四禅变化</title>
		<desc>
            变即转变。化即幻化。谓此四禅诸天。于五欲胜妙之境。悉能次第种种变化也。一初禅天二变化初禅天二变化者。一者能于初禅天中变化。二者能于欲界变化也。二第二禅天三变化第二禅天三变化者。一者能于二禅天中变化。二者能于初禅天中变化。三者能于欲界变化也。三第三禅天四变化第三禅天四变化者。一者能于三禅天中变化。二者能于二禅天中变化。三者能于初禅天中变化。四者能于欲界变化也。四第四禅天五变化第四禅天五
		</desc>
	</Doc>
	<Doc>
		<title>四处立塔</title>
		<desc>
            一生处立塔谓诸佛降生之处即应起塔。如今释迦牟尼佛。在毗蓝园内无忧树下降生。即于其处立塔也。二得道处立塔谓如来得道在摩竭提国菩提树下。即于其处立塔也。三转法轮处立塔谓如来转法轮。其处不定。或在寂场。或在鹿苑。或在天上等。即于其处立塔也。四涅盘处立塔华言灭度。谓如来在俱尸那城娑罗双树间入灭。即于其处立塔也。
		</desc>
	</Doc>
	<Doc>
		<title>四大</title>
		<desc>
            四大者。谓人之身。揽外地水火风四大而成内身四大。因对色香味触四微。故称为四大也。一地大地以坚碍为性。谓眼耳鼻舌身等。名为地大。若不假水。则不和合。经云。发毛爪齿。皮肉筋骨等。皆归于地。是也。二水大水以润湿为性。谓唾涕津液等。名为水大。若不假地。即便流散。经云。唾涕脓血。津液涎沫痰泪精气。大小便利。皆归于水。是也。三火大火以燥热为性。谓身中暖气。名为火大。若不假风。则不增长。经云。暖气归火。是也。四风大风以动转为性。谓出入息及身
		</desc>
	</Doc>
	<Doc>
		<title>四大部洲</title>
		<desc>
            一东弗于逮梵弗于逮。亦云弗婆提。华言胜身。以其身胜南洲故也。又翻为初。谓日初从此出也。在须弥山东。其土东狭西广。形如半月。纵广九千由旬。人面亦如半月之形。人身长八肘。人寿二百五十岁。二南阎浮提华言胜金洲。阎浮是树。提是洲名。因树立称。故名阎浮提。在须弥山南。其土南狭北广。形如
		</desc>
	</Doc>
	<Doc>
		<title>四德处</title>
		<desc>论云。若近善人。则闻正法。闻正法已。则具四德处。一慧德处谓由闻正法。生大智慧。故名慧德处。二实德处谓以是智慧。见真谛空。故名实德处。三舍德处。四寂灭德处谓烦恼尽故。心得寂灭。故名寂灭德处。</desc>
	</Doc>
	<Doc>
		<title>四等</title>
		<desc>
            四等者。谓诸佛如来。名字言语。现身说法。平等不二。以显佛佛道同也。一字等字即名字也。经云。若字称我为佛。彼字亦称一切诸佛。以我与彼字无差别。是名字等。二语等语即言语也。经云。谓我六十四种梵音。言语相生。无增无减。无有差别。与诸佛同一音故。是名语等。(六十四种梵音者。一流泽。二柔软。三悦意。四可乐。五清净。六离垢。七明亮。八甘美。九乐闻。十无劣。
		</desc>
	</Doc>
	<Doc>
		<title>四恩</title>
		<desc>
            一父母恩经云。父有慈恩。母有悲恩。盖父母长养之恩。广大无比。若有男女。背恩不顺。死即堕于地狱饿鬼畜生。若有男女。孝养父母。承顺无违。常为诸天护念。福乐无尽。纵能一日三时割自身肉。以养父母。尚未能报一日之恩也。二众生恩经云。即无始来一切众生轮转五道。于多生中互为父母。以互为父母故。一切男子即是慈父。一切女人即是悲母。以是因缘。诸众生类亦有大恩。犹如现在父母。等无差别也。三国王恩
		</desc>
	</Doc>
	<Doc>
		<title>四法</title>
		<desc>
            经云。于法宝中有其四种。引导众生。出生死海。到于彼岸。三世诸佛依此修行。断一切障。得成菩提。一教法谓一切无漏善法。教化众生。能破无明烦恼业障也。三理法谓一切教法所诠之义理也。三行法谓戒定慧等诸行之法也。四果法谓至果所证无为涅盘等法也。
		</desc>
	</Doc>
	<Doc>
		<title>四法不得菩提</title>
		<desc>
            一无善友谓修行之人。虽有精进之心。而无善友知识为其说法开导。终不能得佛果菩提也。二谬受学谓修行之人。虽值善友知识种种说法。而禀性愚钝。于所受法错谬领解。亦不能得佛果菩提也。三不精进谓修行之人。虽于受学之际。不谬领解。但自己懈怠。不能勇猛精进。则亦不得佛果菩提也。四不调伏谓修行之人。虽闻正法。精进勤修。然善根未熟。久远已来不能调伏其心。则亦不得佛果菩提也。
		</desc>
	</Doc>
	<Doc>
		<title>四法集善根</title>
		<desc>
            一乐住林间谓修菩萨行者。当离愦闹。住于山林空闲之处。寂静宴默。思惟正道。而广集一切善根也。二四事摄物四事者。布施。爱语。利行。同事也。谓修菩萨行者。自行既充。必须外引众生。同己所行之道。是以常行布施。周其贫乏。复以爱语安慰开论。起诸利行。同其事业。而广集一切善根也。三舍身求法谓修菩萨行者。乐求大乘之法。其心勇猛。虽弃舍身命。亦复无所顾惜。而广集一切善根也。四勤行精进谓修菩萨行者。誓欲求就佛果。是以勤加精进。无少懈怠。而广
		</desc>
	</Doc>
	<Doc>
		<title>四法界</title>
		<desc>
            法界者。一切众生身心之本体也。法。轨则也。界有性分二义。若约事说。界即是分义。谓随事分别故也。若约理说。界即是性义。谓诸法性不能变易故也。以此性分互相交络。则成理事无碍法界。以理融事。一一融通。则成事事无碍法界也。一事法界谓诸众生色心等法。一一差别。各有分齐。故名事法界。二理法界谓诸众生色心等法。虽有差别。而同一体性。故名理法界。三理事无碍法界谓理由事显。事揽理成。理事互融。故名理事无碍法界。四事事无碍法
		</desc>
	</Doc>
	<Doc>
		<title>四法离魔道</title>
		<desc>
            一不离菩提心谓菩萨修习众善之行。常欲度脱一切众生。而不离于菩提之心。是以邪魔之道悉远离也。二无恼害心谓菩萨修习慈善之行。于一切众生常怀悲愍。不起恼害之心。是以邪魔之道悉远离也。三明了诸法谓菩萨以智慧照察。于一切法明了通达。正直无碍。是以邪魔之道悉远离也。四不生轻慢谓菩萨了达诸法平等。于诸有情。常行不轻之行。而无憍慢之心。是以邪魔之道悉远离也。
		</desc>
	</Doc>
	<Doc>
		<title>四法生福</title>
		<desc>
            一恒行法施谓修菩萨行者。当以如来所说正法。广为一切众生。而作利益。于已之心。无复吝惜。是以无量福德由此而生也。二起大悲心谓修菩萨行者。常运大悲心利益一切。于诸破戒众生。方便遮止。不令为恶。是以无量福德由此而生也。三化诸有情谓修菩萨行者。常以利他为心。广化一切有情。令发菩提之心。修习妙行。成就佛果。是以无量福德由此而生也。四忍辱救护谓修菩萨行者。常应广运大悲之心。于
		</desc>
	</Doc>
	<Doc>
		<title>四法施</title>
		<desc>
            法施者。谓如来以此四法施诸众生。令依此法修证。不起邪见也。一一切万物皆归无常谓众生愚惑。不知世间有情无情等物。悉皆有生有灭。有成有坏。毕竟无常。而反计有常。如来说法。为断此计。故曰一切万物皆归无常。二一切所有悉为苦毒谓众生愚惑。不知五阴等法是众苦之本。计想有乐。如来说法。为断此计。故曰一切所有悉为苦毒。三一切诸法皆无有我谓众生愚惑。不了一切法空。计着有我。如来说法。为断此计。故曰一切诸
		</desc>
	</Doc>
	<Doc>
		<title>四梵福</title>
		<desc>
            一未起塔处起塔塔。华言高显。谓人能起塔者。当来之世。受初禅天福。经云。若有善信男子女人。求梵天福者。未曾起塔婆处。于中能起。是为初受梵天之福也。二补治故寺谓修补破坏故寺。当来之世。受二禅天福。经云。补治故寺。是为第二受梵天之福也。三和合圣众谓修习圣道之众。常令和合。不使离散。当来之世。受三禅天福。经云。和合圣众。是为第三受梵天之福也。四劝转法轮谓闻佛成道。即当劝请转于法轮。利益众生。当来之世。受四禅天福。经云
		</desc>
	</Doc>
	<Doc>
		<title>四方行七步</title>
		<desc>
            谓如来初降生时。于上方面。各行七步。步步举足。出大莲华。行七步已。先观东方。口自出言。世间之中。我为最胜。我从今日生分已尽。此是菩萨希奇之事。未曾有法。余方悉然。一东行七步东行七步者。涅盘经云。示为众生而作导首也。二南行七步南行七步者。经云。示现欲为无量众生作最上福田也。三西行七步西行七步者。经云。示现无尽永断生死。是最后身也。四北行七步北行七步者。经云。示现已度诸有生死也。
		</desc>
	</Doc>
	<Doc>
		<title>四风轮</title>
		<desc>
            一经云。此四风轮能持水轮。水轮能持大地。令不散坏。以譬如来出现。依无碍慧光明。而起四种大智风轮。能持一切众生善根也。安住谓三千大千世界。依此风轮而得安住。以譬如来大智风轮。普摄众生。皆令欢喜安住也。二常住谓三千大千世界。依此风轮而得常住。以譬如来大智风轮。建立正法。常住世间。令诸众生皆生爱乐也。三究竟谓三千大千世界。依此风轮而为究竟极际。以譬如来大智风轮。具一切方便。通达
		</desc>
	</Doc>
	<Doc>
		<title>四缚</title>
		<desc>
            缚者束缚也。又连续也。谓众生由欲爱等业束缚。流转生死。连续不断。故名四缚。一欲爱身缚谓欲界众生。于五欲顺情等境。心生贪爱。起诸惑业。束缚于身。不得解脱。故名欲爱身缚。二嗔恚身缚谓欲界众生。于五欲违情等境。心生嗔恚。起诸惑业。束缚于身。不得解脱。故名嗔恚身缚。三戒盗身缚戒盗亦名戒取。本非是戒。强以为戒。名为戒盗。又取以进行。复名戒取。如外道诸戒是也。由此邪戒。增长惑业。束缚于身
		</desc>
	</Doc>
	<Doc>
		<title>四光喻智</title>
		<desc>
            一日光喻佛智谓日光照世。无幽不烛。以喻佛之智慧。无事不了。无理不照。故云日光喻佛智。二月光喻菩萨智谓月之光明。有亏有盈。以喻菩萨虽具智慧。而惑业尚未尽断。则其智慧或亏或明。故云月光喻菩萨智。三星光喻缘觉智谓星虽有光。其照不远。以喻缘觉之人。虽观十二因缘。悟真空理。而于中道深远之义。不能明了。故云星光喻缘觉智。
		</desc>
	</Doc>
	<Doc>
		<title>四河</title>
		<desc>
            一殑伽河华言天堂来。以见其从高处而来也。又名恒河。此河从阿耨达池东面银牛口流出。绕池一帀。入东南海。二信度河华言验河。此河从阿耨达池南面金象口流出。绕池一帀。入西南海。又名辛头河。三缚刍河华言表河。此河从阿耨达池西面琉璃马口流出。绕池一帀。入西北海。四徙多河华言河。此河从
		</desc>
	</Doc>
	<Doc>
		<title>四弘誓</title>
		<desc>
            弘。广也。誓。制也。谓菩萨广发誓愿。要制其心。志求满足也。一众生无边誓愿度此依苦谛境而发誓也。谓菩萨遍观六道乐生等类。无量无边。皆被生死诸苦所逼。一一不虚。故发誓愿。欲度脱之。令出三界。故云众生无边誓愿度。二烦恼无数誓愿断此依集谛境而发誓也。谓菩萨谛审烦恼惑业。无量无边。能招集生死苦果。流转三界。无有穷
		</desc>
	</Doc>
	<Doc>
		<title>四弘誓愿</title>
		<desc>
            一未度者令度度即超度也。谓众生未度生死苦者。令其得度也。二未解者令解解即解脱也。谓众生未解烦恼业缚者。令其得解也。三未安者令安安即安住也。谓众生未能安住于戒定慧而修行者。令其得安住也。四未涅盘者令得涅盘华言灭度。谓众生未灭生死之苦者。令其灭之。而得证于涅盘也。
		</desc>
	</Doc>
	<Doc>
		<title>四华</title>
		<desc>一分陀利华言白莲华。二优钵罗华言青莲华。三钵特摩华言红莲华。四拘勿投亦云拘某陀。华言黄莲华。</desc>
	</Doc>
	<Doc>
		<title>四机</title>
		<desc>
            四机者。机即机器。又机缘也。有可发之义。故名为机。一人天机谓诸恶莫作。诸善奉行。是名人天机。二二乘机谓厌畏生死。忻尚涅盘。是名二乘机。三菩萨机谓先人后己。慈悲仁让。是名菩萨机。四佛机谓一切诸法中。悉以等观入。一切无碍人。一道出生死。是名佛机。
		</desc>
	</Doc>
	<Doc>
		<title>四加行</title>
		<desc>
            此四通言加行者。谓此行人欲求见道。革凡成圣。遂起暖等四心。修四谛观。以定资慧。加功用行。故名四加行。见道即初果须陀洹也。一暖加行暖者从喻得名。谓如人以木钻火。火虽未出。先得暖相。譬此加行位中。以智慧火。烧烦恼薪。虽未得无漏之智。已得智火之前相。故名暖加行。二顶加行顶者。谓观行转明。在暖之上。如登山顶。观瞩四方。悉皆明了。故名顶加行。(观瞩四方者。谓观四谛
		</desc>
	</Doc>
	<Doc>
		<title>四劫</title>
		<desc>
            劫。华言分别时节。谓人寿八万四千岁时。历过百年。则寿减一岁。如是减至人寿十岁则止。复过百年则增一岁。如是增至八万四千岁。此一增一减。名为一小劫。如是二十增减。名为一中劫。总成住坏空四中劫。名为一大劫。一成劫成劫者。谓世界初成立也。有二十小劫。第一小劫因过去劫坏空之后。第二禅光音天。空中布金色云。注大注雨积风轮上。结为水轮。有大风起。吹水生流。而成须弥等山。时一切有情。皆集光音天中。天众既多。居处近窄。基金福减者
		</desc>
	</Doc>
	<Doc>
		<title>四戒</title>
		<desc>
            一解脱戒谓身不杀盗淫。口不妄言绮语恶口两舌。则自然远离惑业之缚而得自在。是名解脱戒。二定共戒谓因修习禅定。发得初禅二禅三禅四禅天定之时。不作意持。自然不犯。而戒与定俱发。是名定共戒。三道共戒谓声闻之人。于见道修道位中。不作意持。自然不犯。而戒与道俱发。是名道共戒。四断戒谓断贪嗔痴等烦恼。得成道果。是名断戒。
		</desc>
	</Doc>
	<Doc>
		<title>四镜</title>
		<desc>
            镜以明净鉴照为义。谓真如本觉之性。有空有不空。有体有用。故以四镜喻焉。一如实空镜谓真如实相。体本空寂离一切妄心境界之相。如明镜无染。故名如实空镜。二因熏习镜谓真如觉体。能作现法之因。复能熏习内心。而一切境界悉于中现。故名因熏习镜。三法出离镜谓真如觉体之法。出离烦恼之尘。纯一明净。故名法出离镜。四缘熏习镜缘即所化机缘。谓真如觉体出缠之时。随照物机。与彼众生作外缘熏力。令
		</desc>
	</Doc>
	<Doc>
		<title>四空处定</title>
		<desc>
            此四通言空处定者。以其定体无形色故。名之为空。各依所证之境。名之为处。境法持心。心无分散。故名定也。一空处定谓行者厌患色质。有如牢狱。心欲出离。即修观智。灭三种色。故不念种种相。入无边虚空处。心与虚空之法相应。是名空处定。二识处定谓行者复厌虚空无边。缘多则散。能破于定。即舍虚空。转心缘识。心与识法相应。是名识处定。三无所有处定谓行者复厌心识无边。缘多则散。能坏于定。唯有无
		</desc>
	</Doc>
	<Doc>
		<title>四枯</title>
		<desc>
            四枯者。表二乘四倒也。所言枯者。以二乘观无常苦空无我等。则烦恼有朽灭不生之义。故名为四枯也。一常计无常常者。即法身常住之义。无常者。即变异也。谓声闻缘觉为无明之惑所覆。于如来常住法身中。妄计有变异相。是为无常颠倒。二乐计非乐乐者。即涅盘清净之乐。非乐者。即苦义。谓声闻缘觉为无明之惑所覆。于如来涅盘清净乐中。妄计是苦。是为非乐颠倒。三我计无我我者。即佛性真实之我也。无我者。谓佛性中
		</desc>
	</Doc>
	<Doc>
		<title>四力</title>
		<desc>
            一自力谓世间之人。宿有善种。不假他人教诫。而自能以精进勇猛之力发菩提心。是名自力。二他力谓世间之人。或因他人教诫。或因他事感动。遂发菩提之心。则是藉他之力。是名他力。三因力谓世间之人。先世修习大乘之法。今因见佛及诸菩萨。叹说无上佛道。遂发菩提之心。是名因力。四方便力谓世间之人。于现世中亲近善友知识。闻其善巧方便说法。遂发菩提之心。是名方便力。
		</desc>
	</Doc>
	<Doc>
		<title>四利须食</title>
		<desc>
            一资身为道谓修行之人。若无饮食。则身疲力倦。命且不支。岂能进道。若得饮食盗益于身。则心安体健。乃可进道。故须食也。二义身中虫谓人身中多有诸虫。若缺饮食。则虫钻刺。身亦不安。必当及时进食而调义之。故须食也。三生施者福谓修行之人。持戒清净。专心修道。则能福利人天。若有檀越。施以饮食。使其成就道业。能令施者亦获福报。故须食也。四破饿外道谓外道自以吞饥忍饿为解脱法。即自饥饿而不知。
		</desc>
	</Doc>
	<Doc>
		<title>四流</title>
		<desc>
            流而不返。谓之流。谓众生由三惑之所流转。漂泊三界。而不能返于涅盘彼岸也。又名四暴河者。以其惑业暴涌成河。漂没众生也。亦名四轭者。谓众生为惑业所缠。若牛之缚轭以驾车。而不能脱离也。一见流见即三界见惑也。谓意根对于法尘。起分别见。因此见惑。流转三界。不能出离。故名见流。二欲流欲者。即欲界思惑也。谓五根贪爱五尘。故名为思惑。即贪嗔慢也。因此思惑。流转欲界。不能出离。故名欲流。(五
		</desc>
	</Doc>
	<Doc>
		<title>四轮持世界</title>
		<desc>
            轮取持载之义。华严经云。三千大千世界。依于水轮风轮空轮。不言金轮者。文略也。一金轮大地之下有金轮。起世因本经云。水上有风。吹转此水。于上成金。如熟酥生膏。是名金轮。二水轮金轮之下有水轮。菩萨藏经云。最上风轮。为水轮之所依止。其水量高六十八百千由旬。三风轮水轮之下有风轮。菩萨藏经云。风轮量高六万八千俱胝。四空轮风轮之下有空轮。
		</desc>
	</Doc>
	<Doc>
		<title>四轮王</title>
		<desc>
            此四轮王。长阿含经。唯言金轮王。有金轮宝现。若据俱舍论。则四王各有轮现也。一铁轮王大智度论以人寿一增一减为一小劫。谓人寿八万四千岁时。历过百年。寿减一岁。如是减至十岁则止。复过百年。又增一岁。如是增至二万岁时。有铁轮王出。独领南阎浮提一洲。诸国有不顺化者。王则现威列阵。令其降伏。然后于彼劝化人民。修十善道。是名铁轮王。(劫。华言分别时节。华言胜金洲。十善者。不杀。不盗。不邪淫。不妄语。不两舌。不恶口
		</desc>
	</Doc>
	<Doc>
		<title>四满成佛</title>
		<desc>
            一信满成佛谓依种性地。决定信于诸法。不生不灭。清净平等。无可愿求。是为信满成佛。二解满成佛谓依解行地。深解法性。无造无作。不起生死想。不起涅盘想。心无所怖。亦无所欣。是为解满成佛。三行满成佛谓依究竟菩萨地。能除一切无明诸障。菩提愿行。悉皆具足。是为行满成佛。四证满成佛谓依净心地。得无分别
		</desc>
	</Doc>
	<Doc>
		<title>四门游观</title>
		<desc>
            经云。尔时虚空有一天子。名曰作作瓶。见悉达太子在于宫内。恐其着五欲乐。乃言。我当为彼作于厌离之想。即以威神感动。令其宫内所作音乐。皆为不顺五欲之事。唯传涅盘微妙之声。欲令厌离世间。心生觉悟。太子闻是声已。遂发出游之心。即向迦毗罗城四门游观也。东门见老人时太子欲向园林游观。净饭王闻之。于是敕令街巷洒扫严净。其有老病死亡之人。悉令驱遂。勿使太子见之。心有所厌。
		</desc>
	</Doc>
	<Doc>
		<title>四梦</title>
		<desc>
            一无明习气梦谓由无明烦恼。积习气分。覆蔽真如之性。无所最了。以致心神颠倒。形于梦想也。二善恶先征梦谓人凡有善恶吉凶之事。必先形于梦寐以为征验也。三四大偏增梦谓人由地水火风四大而成于身。若地大增。身则沉重。水大增。身则浮肿。火大增。身则壮热。风大增。身则急胀。四大不调。则身心不安。心不安。则形于梦寐也。四巡游旧识梦谓人平昔游历之处。或有所见所闻。若美若恶。击念不舍。而形于梦也。
		</desc>
	</Doc>
	<Doc>
		<title>四魔</title>
		<desc>
            魔。华言能夺命。又云杀者。谓能夺智慧之命。而杀害出世善根故也。一蕴魔蕴犹积聚也。谓色受想行识等积聚。而成生死苦果。此生死法。能夺智慧之命。故云蕴魔。二烦恼魔谓三界中一切烦恼妄惑也。修行之人。为此妄惑恼乱心神。不能成就菩提。是名烦恼魔。三死魔死者谓四大分散。天丧殒没也。修行之人。为此夭丧。不能续延慧命。是名死魔。四天魔此魔即欲界第六天也。若人勤
		</desc>
	</Doc>
	<Doc>
		<title>四难</title>
		<desc>
            一值佛难谓众生因无始惑业。轮回六道之中。四趣不得见佛闻法。固不在言。设得人身。若生在东西北三洲者。佛不出现于彼。皆不见佛。得生南洲。而或居边地。或着邪见。佛虽出世。如是等人。亦不得见佛。而况佛不常出。值遇良难。故经云。诸佛兴出世。悬远值遇难。此举人之值佛难也。二说法难谓如来出世。本欲便说大乘之法。盖缘机器不纯。不得已而权说三乘之法。委曲调停。方堪入实。
		</desc>
	</Doc>
	<Doc>
		<title>四念处</title>
		<desc>
            念即能观之观。处即所观之境也。谓诸众生于色受想行识五阴。起四颠倒。于色多起净倒。于受多起乐倒。于想行多起我倒。于心多起常倒。为令众生修此四观以除四倒。故名四念处也。一观身不净身有内外。已身名内身。他人之身名外身。此内外身。皆揽父母遗体而成。从头至足。一一观之。纯是秽物。众生颠倒。执之为净而生贪着。故令观身不净也。二观受是苦领纳名受。有内受外受。意根受名内受。五根受名外受。一一根有顺受违受。不违不顺受。于顺情之境则生乐受。于违
		</desc>
	</Doc>
	<Doc>
		<title>四念珠</title>
		<desc>
            念珠者。佛令众生欲灭烦恼。当持数珠常随其身。专心系念诸佛名号。故说数珠之多少。功德之胜劣。而有四种之不同也。金刚萨埵菩萨偈云。念珠功德有四种。上品最胜及中下。一千八十以为上。一百八珠为最胜。五十四珠以为中。二十七珠为下类。手持念珠当心上。静虑离念心专注。设安顶髺或挂身。或安颈上及安臂。由安顶髺净无间。由带颈上净四重。手持臂上除众罪。能令行人悉清净。(净无间者。无间地狱之业得清净也。净四重者。杀生偷盗淫欲妄语之业得清净
		</desc>
	</Doc>
	<Doc>
		<title>四求</title>
		<desc>
            一欲爱谓于欲界五尘而起贪爱也。因贪爱故。推求不已。是名欲爱。二色爱谓于色界禅定而起贪受也。因贪爱故。推求不已。是名色爱。三无色爱谓于无色界禅定而起贪受也。因贪爱故。推求不已。是名无色爱。四无有爱无有。即空也。谓于涅盘真空之法而起贪爱敢。因贪爱故。推求不已。是名无有爱。
		</desc>
	</Doc>
	<Doc>
		<title>四求不得</title>
		<desc>
            求者推求也。论云。菩萨以四种求诸法。皆不可得。不可得。即是空也。故名求不得。一名求不得名即假名。谓若有是物。则有是名。以此推之。物则为主。名则为客。名既为客。则是假名。推求实义。了不可得。故论云。推名于物是客。故云名求不得。二物求不得物即事物。谓虽有其物。若无其名。物不自显。以此推之。名亦是主。物亦是客。物既是客。亦成虚假。故论云。推物于名是客。故云物求不得。三自性求不得谓名之与物。各有自体这性。若推名之自性及物之自性。
		</desc>
	</Doc>
	<Doc>
		<title>四取</title>
		<desc>
            一欲取欲即贪欲。取即取着。谓于彼欲界色声香味触五尘之境。贪欲取着。故名欲取。一见取邪心分别。名之为见。所谓身见边见。因见取着。故名见取。三戒取谓于非戒中谬以为戒。取着成行。故名戒取。如外道鸡狗等戒是也。四我语取华严钞云。我见我慢。名为我语。云何此二。独名我语。由此二种。说
		</desc>
	</Doc>
	<Doc>
		<title>四人果报</title>
		<desc>
            一先苦后乐谓或有人。先生卑贱家。衣食不充。受诸困苦。然心无邪见。自念我于宿世不行布施。不修福德恒什贫贱。即便忏悔。改往所作。修于善行。后生人中。多饶财宝。无所缺乏。是名先苦后乐。二先乐后苦谓或有人。先生宝贵之家。衣食充足。受诸快乐。然心怀邪见。不能布施修福。多造恶业。后生地狱。受种种苦。若生人中。贫穷丑陋。无有衣食。是名先乐后苦。三先苦后苦谓或有人。先生贫贱家。衣食不充。受诸逼迫。复怀邪见。习诸恶法。后堕地狱。受种种苦。若生
		</desc>
	</Doc>
	<Doc>
		<title>四人有障</title>
		<desc>
            障者覆障也。谓一阐提等四人各有所障。不能生正信入理。沉滞空寂。故言四人有障。一一阐提不信障谓此人不信有因有果。毁谤大乘。是名一阐提不信障。二外道执我障谓其所执神我之见。多在理外。名为外道。我者。即于五阴身中。强立主宰。名之为我。此外道谓罪福苦乐。自有定因。要当必受。执着我见。不信佛法。是名外道执我障。三声闻畏苦障闻佛声教。故曰声闻。谓声闻之人。怖畏世间
		</desc>
	</Doc>
	<Doc>
		<title>四忍</title>
		<desc>
            忍即忍可。亦安忍也。思益经云。梵天菩萨有四忍法。善出毁犯禁戒之罪。一得无生忍谓一切诸法自性空寂。本来不生。菩萨证知此法。则能超出毁犯禁戒之罪是为得无生忍。二得无灭忍谓一切诸法。昔本不生。今亦无灭。菩萨证知此法。则能超出毁犯禁戒之罪。是为得无灭忍。三得因缘忍谓六根为因。六尘为缘。菩萨了知一切诸法。皆从因缘和合而生。本无自性。则能超出毁犯禁戒之罪。是为得因缘忍。(六根者。眼根。耳根。鼻根。舌根。身根。意根也。六尘者。色尘
		</desc>
	</Doc>
	<Doc>
		<title>四荣</title>
		<desc>
            四荣者。佛于拘尸那城娑罗双树间入灭。东西南北各有双树。第面双树一荣一枯。故名四荣四枯。以表凡夫二乘常无常等八倒也。此四荣正表凡夫四倒。而言荣者。以凡夫由此四倒增长惑业。有荣茂之义。故名四荣也。一非常计常谓凡世间一切有为等事。皆悉无常。虚幻不实。岂能长久。凡无妄计是常。即成常颠倒。二非乐计乐
		</desc>
	</Doc>
	<Doc>
		<title>四如意足</title>
		<desc>
            一欲如意足欲者希向慕乐。庄严彼法。故名为欲。谓凡所修习一切诸法。若无乐欲之心。事必不遂。若能乐欲。所愿皆得。是为欲如意足。二念如意足念者。专注彼境。一心正住。故名念。谓若非一心。观法断绝。若能一心。所愿皆得。是为念如意足。三精进如意足精进者。无杂曰精。无间曰进。谓惟专观理。使无间杂。故曰精时。凡所修习一切诸法。苦无精进。事心不成。若能精进。所愿皆得。是为精进如意足。四思惟如
		</desc>
	</Doc>
	<Doc>
		<title>四山</title>
		<desc>
            佛在给孤独园。语波斯匿王云。有大石山。上连于天。下连于地。从东方来。所历之处。卉木丛林。有生之类。悉皆摧碎。南西北方。亦复如是。以此四山。喻众生老病死衰之四相也。一老山谓人之老迈。形色枯悴。精神昏昧。发白面皱。逮将不久。则彼少年端美之相。悉皆变坏。如彼大山来时。摧损于物。不可免者。故经言老山。能坏一切壮年盛色也。二病山谓人之四大不调。或寒或热。生种种病。能使身力疲败。精神减损。如彼大山来时。损一切
		</desc>
	</Doc>
	<Doc>
		<title>四善法</title>
		<desc>
            一近善知识谓善知识常谈善法。若人亲近。则得灭除一切恶法。增长一切善根也。二能听受法谓既亲近善知识。又能听受正法。生长善根也。三能思惟义谓既闻正法。即当思惟微妙之义而契会于心也。四如说修行谓既能思惟正法之义。当如所说而修其行。则能脱烦恼生死之苦。证真空寂灭之道也。
		</desc>
	</Doc>
	<Doc>
		<title>四摄法</title>
		<desc>
            此四通言摄者。摄即摄受也。谓菩萨欲化导众生。必须以此四法摄受。使其依附。然后导以大乘正道。故维摩经云。先以欲钩牵。后令入佛智。是也。一布施摄谓菩萨以财法二种布施摄众生也。若众生乐财。即以财施摄之。若众生乐法。即以法施摄之。众生既蒙二施利益。因是生亲爱心。依附受道。得住真理。故名布施摄。二爱语摄谓菩萨随顺众生根性。善言慰论。则一切众生乐闻善言。因是生亲爱心。依附受道。得住真理。故名受语摄。
		</desc>
	</Doc>
	<Doc>
		<title>四摄利益</title>
		<desc>
            一佛摄利益谓佛摄持众生。令其常得亲近诸佛。诸魔不得其便。故名佛摄利益。二天摄利益谓诸天摄持众生。于说法之处。常乐听受。不为他缘所害。故名天摄利益。三福摄利益谓福德庄严于身。有诸相好。庄严于口。凡所演说。众生乐闻。庄严种姓。令生尊贵。故名福摄利益。四智摄利益谓以智慧知众生根性。随宜说法。知众生病苦。随病施药。得大神通。游诸佛土。了了通达法界之理。是名智摄利益。
		</desc>
	</Doc>
	<Doc>
		<title>四身</title>
		<desc>
            一自性身自性身着。即法身也。谓诸如来真净法界。湛然常寂。具足无边真实功德。是一切法平等实性也。二自受用身自受用身者。即自报身也。谓诸如来内智湛然。照真法界。尽未来际。常自受用广大法乐也。三他受用身他受用身者。为他机所感而现此身。即他报身也。谓诸如来由平等智。为十地菩萨现大神通。转正法轮。令他受用大乘法乐也。四变化身变化身者。谓无而忽有
		</desc>
	</Doc>
	<Doc>
		<title>四胜义谛</title>
		<desc>
            一世间胜义谓于世间五蕴虚妄之法而说真如胜妙之义也。二道理胜义谓声闻观苦集灭道四谛之理。即是胜妙之义也。三证得胜义谓声闻证得二空真如之理。即是胜妙之义也。四胜义胜义谓一真法界之理。唯有诸佛尽知尽证。乃胜义中之最胜义也。
		</desc>
	</Doc>
	<Doc>
		<title>四圣言</title>
		<desc>
            四圣言者。圣。正也。即正直之言也。一不见言不见谓眼识所受。眼识所了。则可言见。若实眼识未受未了。则不可言见。是名不见言不见。二不闻言不闻谓耳识所受。耳识所了。则可言闻。若实耳识未受未了。则不可言闻。是名不闻言不闻。三不觉言不觉谓鼻觉香。舌觉味。身觉触也。若鼻识舌识身识所受所了。则可言觉。若实三识未受未了。则不可言觉。是名不觉言不觉。四不知言不知谓意识所受。意识所了。则可言知。若实意识未受未了。则不可言知。是名不知言
		</desc>
	</Doc>
	<Doc>
		<title>四施</title>
		<desc>
            一笔施谓见人发心书写经典。当以笔施之。坚固其心。助成善缘也。二墨施谓见人书写经典。当以墨施之。坚固其心。助成善缘也。三经施谓刊造经板。或印施与人。劝其读诵。令发菩提之心也。四说法施谓若有人乐闻正。即当随其根机。方便演说。使之开法领解。修因证果也。
		</desc>
	</Doc>
	<Doc>
		<title>四十八愿</title>
		<desc>
            谓阿弥陀佛。最初因中。名法藏比丘。彼时于世自在王佛前。白佛言。我发无上菩提之心。愿作佛时。身相光明。刹土殊胜。宁可得否。彼佛知其智识高明。心愿广大。乃以二千一百万佛刹。善恶粗妙之相。随其心愿。悉令显现。法藏即一其心。遂得天眼。莫不彻见。复白佛言。我已摄取如上佛刹。所以庄严国土清净之行。愿有敷陈。惟佛听察。遂发此四十八愿也。第一愿愿我刹中。无地狱饿鬼禽畜。以至蜎飞蠕动之类。不得是愿。终不作佛。第二愿愿
		</desc>
	</Doc>
	<Doc>
		<title>四十二字门</title>
		<desc>
            众圣所由。名之为门。智论云。四十二字。是一切字之根本。因字有语。因语有名。因名有义。从此字门。则能入于无相之智。般若经云。一字皆入四十二字。四十二字亦入一字。故华严经中。善知众艺童子告善财言。我恒唱持此之字母。入般若波罗蜜门。所以众圣皆由此而入于实相之慧也。一阿字门阿。华言不生。谓一切法本来不生也。经云。唱阿字时。入般若波罗蜜门。名菩萨威力入无差别境界。疏
		</desc>
	</Doc>
	<Doc>
		<title>四识住</title>
		<desc>
            一色识住色即眼根所对之色。谓内意识缘于外色之时。识于色中生喜住着。故名色识住。二受识住受即领纳之义。谓意识领纳六尘之时。识于受中生喜住着。故名受识住。三想识住想即思想。谓意识想起六尘相貌之时。识于想中生喜住着。故名想识住。四行识住造作之心名为行。谓意识起诸行时。识于行中生喜住着。故名行识住。
		</desc>
	</Doc>
	<Doc>
		<title>四食</title>
		<desc>
            一段食段即分段。食有盗益之义。谓以香味触三尘为体。入腹变坏。资益诸根。故言段食。古译经律。皆为搏食。以手团曰搏。后译复言浆饮等不可搏。遂译为段食。二触食触即对也。谓产识所对色等诸尘柔软细滑冷暖等触而生喜乐。俱能资益诸根。故名触食。三思食思即意思。谓第六识思于可爱之境。生希望意而能润益
		</desc>
	</Doc>
	<Doc>
		<title>四食时</title>
		<desc>
            一天食时天食时者。谓清旦时。即诸天所食之时也。二法食时法食时者。谓三世诸佛。皆以午时为法食时。过此即非时也。三畜生食时畜生食时者。谓日暮时。即是畜生所食之时也。四鬼神食时鬼神食时者。谓昏夜时。即是鬼神所食之时也。
		</desc>
	</Doc>
	<Doc>
		<title>四世俗谛</title>
		<desc>
            一世间世俗俗即习俗。谓世间众生。安立舍宅及治生等种种之事。皆悉虚假不实也。二道理世俗谓五蕴等法。皆是假名安立。若依道理。一一推穷。皆无自体也。三证得世俗谓观世俗假立之法皆空。证得预流等果也。四胜义世俗谓于世俗假立之法。了达胜妙之义也。
		</desc>
	</Doc>
	<Doc>
		<title>四事不可久保</title>
		<desc>
            经云。有一孤母。而丧其子。忧恼失意。来白于佛。佛即以此四事告之。一常必无常世间之相。一一无常。假令万劫之久。铁石之坚。须弥之高。大海之广。终为无常之所坏灭。是故常不可久保也。二富贵必贫贱世间之事。盛必有衰。盈必有亏。此理之必然也。盖富贵虽命于天。而理有不可常者。故今之宝贵。安知异时而不贫贱。故富之与贵。亦不可久保也。三会合必别离人之生世。离必有会。合必有离。此理之自然。而非人意之所能必。故今之会合。安知异
		</desc>
	</Doc>
	<Doc>
		<title>四事不可思议</title>
		<desc>
            一众生不可思议谓世间众生。为从何来。复从何起。从此命终。当从何生。皆不可思议。故云众生不可思议。二世界不可思议谓一切世界。皆由众生业力而成。成而复坏。坏而复成。始终相续。无有断绝。故云世界不可思议。三龙境界不可思议谓龙降雨。非从口出。亦不从眼耳鼻出。但龙有大神力。意之所念。若善若恶。皆能作雨。故云龙境界不可思议。四佛境界不可思议谓如来之身。清净无染。不可漠测。不可言长。不可言短。与夫梵音深远。智慧辩才。现通说法。一切人天二
		</desc>
	</Doc>
	<Doc>
		<title>四事供养</title>
		<desc>
            佛在舍卫国祗树给孤独园。为波斯匿王说法。王即请佛及比丘僧。三月供养。遂于宫门之外。作大讲堂。悬缯旛盖。及办一切。供给所须衣被。饮食。卧具。医药。故云四事供养。一衣被衣即袈裟。而有三品。上品二十五条及九条。中品七条。下品五条。被即覆身之物。此皆可以蔽形骸。御寒暑。严肃威仪。以成道业。是以供养佛僧也。(华言不
		</desc>
	</Doc>
	<Doc>
		<title>四事胜</title>
		<desc>
            一根胜谓菩萨根性聪利。胜于一切声闻缘觉。是名根胜。二道胜谓菩萨以慈悲心修行六度。既自度已。复能度脱一切众生。胜于声闻缘觉但能自度不能度他。是名道胜。三巧便胜谓菩萨善巧方便。悉能了知一切诸法。胜于声闻缘觉但能了知五阴等法。是名巧便胜。四果胜谓菩萨修因满足。即证佛果菩提。胜于声闻缘觉所证之果。
		</desc>
	</Doc>
	<Doc>
		<title>四事先苦后乐</title>
		<desc>
            一修习梵行先苦后乐梵即净也。谓人不辞劳苦。修习净行。净行既立。则能证于道果。而得涅盘之乐。故名修习梵行先苦后乐。二诵习经文先苦后乐谓人不辞劳苦。口诵经文。心习其义。其义习熟。则能如说修行。证于道果。而得涅盘之乐。故名诵习经文先苦后乐。三坐禅念定先苦后乐谓人不辞劳苦。坐禅念定。由禅定力。则能次第入诸三昧。证于道果。而得涅盘之乐。故名坐禅念定先苦后乐。四数出入息先苦后乐。谓人不辞劳苦
		</desc>
	</Doc>
	<Doc>
		<title>四事行</title>
		<desc>
            一身常恭谨谓修菩萨行者。当谨守身业。毋令放逸。所谓杀盗淫等一切恶法。断而不行。及诸不善律仪。亦皆无犯。是为身常谨。二言常至诚谓修菩萨行者。欲修无上正真之道。当守护口业。诚实不虚。所谓妄言绮语恶口两舌之过。悉皆远离。是为言常至诚。三意常柔顺谓修菩萨行者。欲成菩提。当防护意业。调和柔顺。离诸邪念。所谓贪欲嗔恚愚痴。皆悉断除。是为意常柔顺。四善权方便谓修菩萨行者
		</desc>
	</Doc>
	<Doc>
		<title>四胎相</title>
		<desc>
            一正知入不正知住出谓转轮王。宿世会修广大之福。其业最胜。但知入胎。不能正知住胎出胎也。二正知入住不正知出谓独觉之人。久习多闻。其智最胜。但正知入胎住胎。不能正知出胎也。三俱正知入住出谓菩萨旷劫修行。福德智慧俱胜故。能正知入胎住胎出胎也。四俱不正知谓六道众生有情之在。若福微薄者。入母胎时。或见大风大雨。或众声威逼。遂见己身入于密草稠林。住在此中。复从此出。若富厚大者。入母胎时。自见己身。或处妙好园林。或居
		</desc>
	</Doc>
	<Doc>
		<title>四天华梵</title>
		<desc>
            四天即四天王。皆帝释之外臣也。又称护世者。以能护持世间故也。一提头赖吒天王又云提多罗咤。华言持国。谓能护持国土也。亦云安民。谓令人民悉得安隐也。居须弥山东黄金同。二毗留勒叉天王又云毗流离。华言增长。谓能令自他善根增长也。居须弥山南琉璃山。三毗留博叉天王又云毗流波叉。华言广目。谓以其目广大。
		</desc>
	</Doc>
	<Doc>
		<title>四土</title>
		<desc>
            一同居土同居土者。有秽有净。谓如此土娑婆世界。沙砾充满。即同居秽土也。西方安养世界。金宝庄严。无四恶趣。即同居净土也。虽净秽有异。皆是凡圣共住。故名同居也。二有余土有余土者。谓二乘等已断三界见思惑尽。出生彼土。尚余无明之惑未尽。故名有余也。三果报土果报土者。亦名实报土。即别教十地。圆教十住十行
		</desc>
	</Doc>
	<Doc>
		<title>四陀罗尼</title>
		<desc>
            华言总持。谓持善不失。持恶不生也。又翻遮持。谓遮空有二边之恶。持中道之善也。一法陀罗尼谓诸菩萨。得念慧力。持所闻法。经无量时。永不忘失。是名法陀罗尼。二义陀罗尼谓诸菩萨。持所闻无量义趣。经无量时。永不忘失。是名义陀罗尼。三咒陀罗尼咒愿也。谓诸菩萨。获得如是总持。令其咒愿。悉皆神验。能除一切众生种种灾患。是名咒陀罗尼。四忍陀罗尼忍即安忍。谓诸菩萨成就坚固之行。于所闻法。得精进忍。是名忍陀罗尼。
		</desc>
	</Doc>
	<Doc>
		<title>四王生八子</title>
		<desc>
            四王同出师子颊王。各生二子。故通有八子也。一净饭王生二子第一子。华言顿吉。以其生时诸吉祥瑞。顿出现故。即释迦牟尼佛也。第二子。华言善言善欢喜。从初慕道为名。欢喜中胜。故云善欢喜。二白饭王生二子第一子。华言天热。以其生时人天等众心皆惊热故也。第二子。又云庆喜。以其生时举国欣庆故也。从佛出家。持三藏教。三斛饭王生二子第一子。
		</desc>
	</Doc>
	<Doc>
		<title>四威仪</title>
		<desc>
            谓修道之人。心不放逸。若行若坐。常在调摄其心。成就道业。虽久于行坐。亦当忍其劳苦。非时不住。非时不卧。设或住卧之时。常存佛法正念。如理而住。于此四法。动合规矩。不失律仪。是为四威仪也。一得谓修道之人。举止动步。心不外驰。无有轻躁。常在正念。以成三昧。如法而行也。二住谓修道之人。非时不住。若或住时。随所住处。常念供养三宝。赞叹经法。广为人说。思惟经义。如法而住也。三坐谓修道
		</desc>
	</Doc>
	<Doc>
		<title>四微</title>
		<desc>
            四微者。谓色香味触也。因对四大。称为四微。又复四大皆由四微所成。故大智度论云。地有色香味触重故。自无所作。水少香故。动作胜地。火少香味故。势胜于水。风少色香味故。动作胜火。一微色者。谓眼所见种种诸色也。以其微细。故名色微。二香微香者。谓鼻所嗅种种诸香也。以其微细。故名香微。三味微味者。谓舌所尝种种诸味也。以其微细。故名味微。四触微触者。谓身分所觉种种诸触也。以其微细。故名触微。
		</desc>
	</Doc>
	<Doc>
		<title>四韦陀</title>
		<desc>
            华言智论。即婆罗门所作邪论也。以世间之智。造养生等书。而有四种不同。故名四韦陀典。其书不曾传至东土。一阿由华言方命。亦曰寿。谓养生缮性之书也。二殊夜谓祭祀祈祷之书也。三婆磨谓礼仪占卜兵法军阵之书也。四阿达婆谓异能技数禁咒医方之书也。
		</desc>
	</Doc>
	<Doc>
		<title>四无碍智</title>
		<desc>
            谓菩萨于此四法。智慧明了。通达无滞。故名四无碍智。以其辩说融通。亦名四无碍辩。一义无碍智谓菩萨了知一切诸法义理。通达无滞。故名义无碍智。二法无碍智谓菩萨通达一切诸法名字。分别无滞。故名法无碍智。三辞无碍智谓菩萨于诸法名字义理。随顺一切众生殊方异语。为其演说。能令各各得解。辩说无滞。故名辞无碍智。四乐说无碍智谓菩萨随顺一切众生根性所乐闻法而为说之。圆融无滞。故名乐说无碍智。
		</desc>
	</Doc>
	<Doc>
		<title>四无记</title>
		<desc>
            谓不能记别当来之果。又于善恶法中无所记别。故名无记。一能变无记谓第八识心王。是无记性。与心所五法相俱。则能变现色等一切境界而无所分别。故名能变无记。二所变无记谓根身种子器世间三类之境。皆由本识之所变现。以此三境。无分别性。故名所变无记。三分位无记谓于不相应行中。假无记法立诸分位。由此诸法。不属善恶。不与心相应。不与色相应。无所记别。故名分位无记。四胜义无
		</desc>
	</Doc>
	<Doc>
		<title>四无量心</title>
		<desc>
            四无量心者。慈悲喜舍也。通名无量者。谓菩萨利他之心广大也。所缘众生既无量。而能缘之心亦无量也。一慈无量心慈名爱念。即与乐之心也。谓菩萨受念一切众生。常求乐事。随彼所生。离苦得乐。其心悦豫。欣庆无量。故名喜无量心。四舍无量心谓菩萨于所缘众生。无憎受心。名之为舍。复念一切众生。同得无憎无爱。无嗔无恨。无怨无恼。故名舍无量心。
		</desc>
	</Doc>
	<Doc>
		<title>四无明</title>
		<desc>
            无明者。于第一义无所明了。故曰无明。即惑是也。一缠无明缠即缠缚。谓由此无明之惑缠缚。不能出离生死。故曰缠无明。二随眠无明谓无明烦恼。长时随逐。眠伏第八藏识之中。故曰随眠无明。三相应无明谓意识缘于六尘之境。识与境相应。而起无明烦恼。故曰相应无明。四独头无明亦名不共无明谓未有六尘之境相对。而意识独缘想诸尘之境。识与境不相应。故曰独头无明。
		</desc>
	</Doc>
	<Doc>
		<title>四无所畏</title>
		<desc>
            此四。通言无畏者。由佛十力之智。内充明了决定故。于大众中。凡有所说。则无恐惧之相。故名无所畏。二切智无所畏一切智者。于世间出世间一切诸法尽知尽见也。无所畏者。如佛言。我是一切正智人。故得安隐。得无所畏。在大众中。作师子吼。能转法轮。诸沙门婆罗门。
		</desc>
	</Doc>
	<Doc>
		<title>四悉檀</title>
		<desc>
            悉。遍也。檀。具云檀那。华言施。华梵兼称。故名悉檀。佛以此四说法。遍施一切众生。故名四悉檀也。一世界悉檀世即隔别之义。界即界分也。盖由众生根器浅薄。故佛随其所欲乐闻。为之次第分别而说。令生观喜。是名世界悉檀。二为人悉檀谓佛欲说法。必先观众生机器之大小。宿种之浅深。然后称机宜而为说之。令生正信。增长善根。故名为人悉檀。三对治悉檀谓如众生贪欲多者。教观不净。嗔恚多者。教修慈心。愚痴多者。教观因缘。为对此等诸病。说此法药。遍
		</desc>
	</Doc>
	<Doc>
		<title>四仙避死</title>
		<desc>
            昔有梵志。兄弟四人。各得五通。自知命促。却后七日。皆当命终。共相议言。我等既得五通。以己神力。何所不办。岂不能避此难也。四人虽各往避。死终不免。佛以道眼。观见其死。终不可避。而说偈曰。非空非海中。非入山石间。无有地方所。脱之不受死。一入海入海者。言吾入大海。上不至表。下不至底。正处中间。无常杀鬼。焉知我处。七日期满。命亦终尽。二入山入山
		</desc>
	</Doc>
	<Doc>
		<title>四相约位</title>
		<desc>
            四相即生住异灭也。此之四相。乃是本觉心源无明初起一念之相。而有四种之别。以其细微难见。故约信住行向地等觉妙觉。从浅至深。次第觉了粗细分齐之相以明之。此之四法。起则从生至灭。觉则从灭至生。故以灭异住生而为次第也。一十信觉灭相十信觉灭相者。谓菩萨修行证此信位。则能觉了心中念念灭相分齐也。二三贤觉异相三贤觉相者。三贤即十住十行十回向也。谓菩萨修行证此
		</desc>
	</Doc>
	<Doc>
		<title>四向</title>
		<desc>
            一须陀洹向华言入流。谓此人将入须陀洹道。未至本位。不称为果。但称为向。言其从此向初果也。二斯陀含向华言一来。谓此人将入斯陀含道。未至本位。不称为果。但称为向。言其从此向第二果也。三阿那含向华言不来。谓此人将入阿那含道。未至本位。不称为果。但称为向。言其从此向第三果也。四阿罗汉向华言无学。谓此人将入阿罗汉道。未至本位。不称为果。但称为向。言基从此向第四果也。
		</desc>
	</Doc>
	<Doc>
		<title>四邪命食</title>
		<desc>
            谓诸比丘。当以乞食清净自活。不应以下口仰口方口维口四种邪命之食以自活命也。一下口食谓种植田园。合和汤药。以求衣食而自活命。是名下口食也。二仰口食谓仰观星宿日月风雨雷电霹雳术数之光。以求衣食而自活命。是名仰口食也。三方口食谓曲媚豪势。通使四方。巧言多求以自活命。是名方口食也。四维口食维即四维也。谓学种种咒术。卜算吉凶。以求衣食而自活命。是名维口食也。
		</desc>
	</Doc>
	<Doc>
		<title>四衍众</title>
		<desc>
            一声闻谓闻佛声教。依四谛法。修道证真。是名声闻。二缘觉谓禀佛教法。观十二因缘。觉真谛理。是名缘觉。三菩萨菩萨。华言觉有情。谓自行成就。则能觉悟一切有情众生。是名菩萨。四佛佛。华言觉。觉具三义。一者自觉。谓悟性真常。了惑虚妄。二者觉他。谓运无缘慈。
		</desc>
	</Doc>
	<Doc>
		<title>四一</title>
		<desc>
            一理一理即中道一实相之理也。此实相之理。诸佛众生体性平等。无有增减。但众生体虽本具。全体在迷。唯诸佛觉知如实之相。乘此实道出应于世。要令众生得此实相。故经云。是法非思量分别之所能解。唯有诸佛乃能知之。又云。诸佛唯以一大事因缘故出现于世。为令众生开示悟入佛之知见。佛之知见。即理一也。二行一行即所修一乘之妙行也。谓实相之理
		</desc>
	</Doc>
	<Doc>
		<title>四有</title>
		<desc>
            因果不亡曰有。谓众生作业感果。果必由因。因果相酬。则有生死。既有生死。必有色身。既有色身。必经中阴。轮转不息。则成四有。一生有谓从中阴来托母胎。一念识心相续。五蕴由此生起。是名生有。二本有谓已生之后。未死之前。于其中间所有五蕴色身。是业报之本。是名本有。三死有谓本有之后。中有之前。五蕴业果色身。时坏灭。是名死有。四中有即中阴也。谓已死之后。未
		</desc>
	</Doc>
	<Doc>
		<title>四欲</title>
		<desc>
            一情欲谓欲界众生。多于男女情爱之境而起贪欲。故名情欲。二色欲谓欲界众生。多于男女娇媚等色而起贪欲。故名色欲。三食欲谓欲界众生。多于美味饮食而起贪欲。故名食欲。四淫欲谓欲界众生。多于男女互相染着。行于欲事。故名淫欲。
		</desc>
	</Doc>
	<Doc>
		<title>四缘</title>
		<desc>
            一因缘谓六根为因。六尘为缘也。如眼根对于色尘时。识即随生。余根亦然。是名因缘。二次第缘谓心心所法。次第无间。相续而起。名次第缘。三缘缘谓心心所法。由托缘而生。还是自心之所缘虑。名为缘缘。四增上缘谓六根能照境
		</desc>
	</Doc>
	<Doc>
		<title>四缘发菩提心</title>
		<desc>
            一见闻为增上缘增上即增进之义。谓世间之人。或见或闻诸佛菩萨有不可思议神通变化之事。既见闻已。即发是念。是佛菩萨功行具足。能为如是诸变化事。以此见闻。为增上缘。故乐佛大智。发菩提心。二闻法为增上缘谓世间之人。虽不见闻诸佛菩萨神通变化。但闻说法。赞叹菩提及大乘法。彼人闻已。则欢喜信乐。能此闻法。为增上缘。故乐佛大智。发菩提心。三护法为增上缘谓世间之人。虽不闻法。或见法欲灭之相。遂作是念。无量众生。造诸恶业。当遭
		</desc>
	</Doc>
	<Doc>
		<title>四葬</title>
		<desc>此四葬法。皆西域殡葬之法也。一水葬水葬者。谓弃置江河。以饲鳖也。二火葬火葬者。谓积薪而焚。灭诸有相也。三土葬土葬者。谓埋藏岸傍。以取速朽也。四林葬林葬者。谓露置寒林。饲诸禽兽也。</desc>
	</Doc>
	<Doc>
		<title>四增盛</title>
		<desc>
            一寿量增盛谓劫末时。此胆部洲人。寿减至十岁。后复渐增。展转至八万岁。是名寿量增盛。二有情增盛有情即众生也。谓劫末时。此胆部洲惟余万人。后复渐增。展转无数。于劫增时。其地广博严净。人民淳善福德。以其人民加众。是名有情增盛。三资具增盛资具者。资生之具也。谓劫末时。此胆部洲人民饥馑。以稊稗等为上妙食。至劫增时。安隐丰乐。种种地味自然出生。乃至谷果等类。渐渐充足
		</desc>
	</Doc>
	<Doc>
		<title>四障</title>
		<desc>
            一惑障谓诸众生由贪欲嗔恚愚痴等惑。根性昏钝。障蔽正道。是名惑障。二业障谓诸众生由贪嗔痴等惑。于诸善法不能勤行。而随身口意造作恶业。障蔽正道。是名业障。三报障报即果报。谓诸众生。由烦恼惑业为因。而感地狱畜生饿鬼诸众生。由不闻正法。起诸邪见。随逐魔事。失菩提心。是名见障。
		</desc>
	</Doc>
	<Doc>
		<title>四正断</title>
		<desc>
            一断断谓所起恶不善法。断已复生。更须精进摄受。令不生起。断而又断。是名断断。二律仪断谓坚持戒律。慎守威仪。断一切恶。是名律仪断。三随护断谓于无漏真实三昧相中。随顺守护。不令退没。是名随护断。四修断谓已起善法。增益修习。令其生长。诸不善法自然断除。是名修断。
		</desc>
	</Doc>
	<Doc>
		<title>四正勤</title>
		<desc>
            正则不邪。勤则不怠。毗婆沙论云。断已生恶法。犹如除毒陀。断未生恶法。如预防流水。增长已生善。如溉甘果栽。未生善令生。如钻木出火。故名四正勤。一已生恶令永断谓五盖等烦恼覆心。离五种善根故。一心勤精进。方便断除。不令更生也。二未生恶令不生谓五盖等烦恼恶法。今虽未生
		</desc>
	</Doc>
	<Doc>
		<title>四知</title>
		<desc>
            一天知谓人一念心起。若善若恶。虽未形现。天神已自知之。照临们上矣。二地知谓人一念心起。若善若恶。虽未形现。地神已自知之。鉴察于下矣。三傍人知谓人作善作恶。于隐僻之处。自谓无人知。而不知傍人已知之矣。四自知谓心欲作善作恶。人虽未知。自意已先知之矣。
		</desc>
	</Doc>
	<Doc>
		<title>四智</title>
		<desc>
            一大圆镜智谓如来真智。本性清净。离诸尘染。洞彻内外。无幽不烛。如大圆镜。洞照万物。无不明了。是名大圆镜智。二平等性智谓如来观一切法与诸众生皆悉平等。以大慈悲心。随其根机。示现开导。令其证入。是名平等性智。三妙观察智谓如来善能观察诸法圆融次第。复知众生根性乐欲。以无碍辩才。说诸妙法。令其开悟。获大安乐。是名妙观察智。四成所作智谓如来为欲利乐诸众生故。普于十方世界。示现种种神通变化。引诸众生令入圣道。成本愿力所应作事。是名成所作
		</desc>
	</Doc>
	<Doc>
		<title>四种白法</title>
		<desc>
            谓修菩萨行者。当习一切白净善法。远离四趣诸恶之黑法也。一欲白法谓修菩萨行者。闻佛正教。理趣深远。心生乐欲而不暂舍。故名欲白法。二行白法谓修菩萨行者。勤行六度之行。唯在利益世间一切众生。而不求于自身果报。故名行白法。三满足功德白法谓修菩萨行者。精进勇猛。遍修众行。令诸功德圆满具足。故名满足功德白法。四证白法谓修菩萨
		</desc>
	</Doc>
	<Doc>
		<title>四种变易</title>
		<desc>
            变易者。因移果易。故名变易。谓修一分之因。即感一分之果。此从变易生死一种中。开出后之三种也。一变易生死谓菩萨以无漏智力断其粗惑。所感殊胜细异熟果。以因移果易而为生死。故名变易生死。二不思议身谓菩萨以无漏定力及以愿力。身所示现。妙用难测。故名不思议身。三意成身谓声闻缘觉菩萨以无漏定力。于十方世界随其意愿成身。故名意成身。四变化身谓声闻缘觉
		</desc>
	</Doc>
	<Doc>
		<title>四种持戒</title>
		<desc>
            一悕望戒悕即悕求。望即期望。谓求生天及余善处。坚持禁戒。是名悕望戒。二恐怖戒谓畏堕恶趣。畏恶名称。坚持禁戒。是名恐怖戒。三顺觉支戒谓随顺七觉支。庄严其心。坚持禁戒。是名顺觉支戒。四清净戒谓无漏戒。能离烦恼染垢。是名清净戒。
		</desc>
	</Doc>
	<Doc>
		<title>四种定学</title>
		<desc>
            一大乘光吸定谓此定所发智慧。即能照了大乘理教行果。故名大乘光明定。二集福王定谓此一自在。即能聚集无边福德。如王势力。无有等比。故名集福王定。三贤守定谓此定即能守世间出世间贤善之法。故名贤守定。四健行定谓佛菩萨以精进大健之力。修行胜行而得此定。故名健行定。
		</desc>
	</Doc>
	<Doc>
		<title>四种对治</title>
		<desc>
            对即敌对。治即攻治。譬如人有此病。即用此药治之。故名对治。一厌患对治谓众生见欲界生死之苦。烦恼惑业之集。深生厌恶。起大加行。修于圣道。对治苦集。故名厌患对治。二断对治谓众生知一切烦恼惑业。能招生死之苦。于是修无间道。断除惑业。故名断对治。三持对治谓从无间道后。起解脱道。则能摄持所断烦恼。不令更起。故名持对治。四远分对治谓从解
		</desc>
	</Doc>
	<Doc>
		<title>四种法离菩萨行</title>
		<desc>
            一疑惑佛法谓人宿无善种。于佛法中心生疑惑而不爱乐。是以离于菩萨行也。二我见贡高谓人妄执我见。心怀贡高。嗔恚一切众生。是以离于菩萨行也。三嫉他利养谓人见他所得利养。妄起贪爱而复憎嫉。是以离于菩萨行也。四不敬信谓人心着邪见。于佛菩萨不生敬信。亦不称赞。而复毁谤。是以离于菩萨行也。
		</desc>
	</Doc>
	<Doc>
		<title>四种法为菩萨实德</title>
		<desc>
            一入空解脱门谓菩萨观一切法。皆从因缘和合而生。无作无受。如是通达。名空解脱。是为菩萨实德。二入无我无愿门谓菩萨观一切法。皆无有我。而于三界之中。无所愿求。虽得涅盘。恒起大悲。乐度众生。是为菩萨实德。三巧施方便谓菩萨广运慈悲之心。于三界中巧施方便。不住涅盘。仍复出入生死。化度众生是为菩萨实德。四施不求报谓菩萨广运慈悲之心。愍诸有情。广
		</desc>
	</Doc>
	<Doc>
		<title>四种法为善友</title>
		<desc>
            一求菩提者谓诸众生。若有发心。乐求菩提之道者。是为菩萨之善友也。二作大法师谓人深达妙义。作大法师。为众演说。以其正行。令彼进修。是为菩萨之善友也。三闻思修慧谓人以闻思修之三慧。倍策精进。出生一切善根者。是为菩萨之善友也。四求佛法者谓人修习梵行。志求佛法。则能离诸烦恼。超出世间。是为菩萨之善友也。
		</desc>
	</Doc>
	<Doc>
		<title>四种方便</title>
		<desc>
            论问云。既说法界一相。佛体无二。何故不唯念真如。复假求学诸善之行。答曰。譬如大摩尼宝。全性明净。而有矿秽之垢。若不以方便磨治。终不得净。故说四种方便。一行根本方便谓观一切法。自性无生。离于妄见。不住生死。及观一切法。因缘和合。业果不失。起大悲心。摄化众生。不住涅盘。以此为行。则能出生一切善法。故名行根本方便。(因缘者。眼耳鼻舌身意六根为因。色声香味触法六尘为缘。缘即助。谓助于六根能生六识也。梵语
		</desc>
	</Doc>
	<Doc>
		<title>四种观行</title>
		<desc>
            谓修行忏悔者。自念烦恼深厚。覆盖慧眼。令无所见。断除众善。不能出离苦果。今既发露众恶。投诚忏悔。须作四种观行。为灭罪之方便也。一观因缘谓修行忏悔者。当观我之此罪。由无明所覆。无正观力。不识其过。远离善友。随逐魔行。如蛾赴火。自烧自烂。以是因缘。不能自出。是为观因缘。二观果报谓修行忏悔者。当观所有诸恶不善之业。三世轮转。苦果无穷。沦溺生死大海。冥然无涯。如抱石沉渊。求出应难。是为观果报。三观自身谓
		</desc>
	</Doc>
	<Doc>
		<title>四种教授</title>
		<desc>
            一无倒教授谓不颠倒宣说法义。令其受持读诵修学。是名无倒教授。二渐次教授谓称其根机。宣说法义。先教习小。后令入大。是名渐次教授。三教教授谓或从如来。或从佛弟子所闻正教。即如其教。不增不减。教授他人。是名教教授。四证教授谓自己所证之法。为欲令他得证。方便教授。是名证教授。
		</desc>
	</Doc>
	<Doc>
		<title>四种秘密</title>
		<desc>
            一令入秘密声闻之人执着空法。谓一切法皆空。如来为说大乘之法。破其执空之见。令生胜解。得入圣教。是名令入秘密。二相秘密如来说一切法。皆无自性。无生无灭。为破诸外道凡夫邪执着有之相。是名相秘密。三对治秘密谓如来宣说隐密之教。皆是对彼众生过失而调治之。如人有病。则应病与药而治疗之。即获安适。是名对治秘密。四转变秘密转变者。转彼不善而变为善也。谓如来说一切隐密名言。皆为众生起散乱心者令生寂静。起颠倒见者令生正见。起烦恼者令生清净
		</desc>
	</Doc>
	<Doc>
		<title>四种念佛</title>
		<desc>
            一称名念佛谓称念阿弥陀佛名号。于画夜间一心专注。或一万声。乃至十万声。如是岁月既久。则念念不断。纯一无杂。临命终时。定见彼佛现身迎接。决得往生极乐世界矣。二观像念佛谓观阿弥陀佛形像相好。口称佛名。则心不散乱。心不散乱。则本性佛从而显现。如是则念念不断。纯一无杂。临命终时。定见彼佛现身迎接。决得往生极乐世界矣。三观想念佛谓端坐正念。面向西方。心作妙观。或想阿弥陀佛眉间白玉毫相光。乃至足下千辐轮相。如
		</desc>
	</Doc>
	<Doc>
		<title>四种涅盘</title>
		<desc>
            一本来自性清净涅盘谓真如理。随缘变造一切诸法。虽有烦恼垢染。而本性清净。具足无量微妙功德。无生无灭。湛若虚空。一切众生平等共有。与一切法不一不异。离一切相无有分别。故名本来自性清净涅盘。二有余依涅盘谓烦恼之障虽灭。尚余欲界五阴之身而为所依。故名有余依涅盘。三无余依涅盘谓烦恼既尽。所余五阴之身亦灭。故名无余依涅盘。四无住处涅盘谓不住生死。不住涅盘。穷未来际。利乐有
		</desc>
	</Doc>
	<Doc>
		<title>四种人</title>
		<desc>
            一常谓人不能修习涅盘之法。则不得出离生死大河。故名常没。二暂出还没谓人或生世间。于信等五种善根。不能坚固。还复退失。流转生死。故名暂出还没。三出观谓人没于生死之河。而能随顺涅盘之法。欲求出离。如人既没。思欲得济。故先观看方向。故名出观。四得度谓人具足修习涅盘之法。则能截生死流。到涅盘岸。故名得度。
		</desc>
	</Doc>
	<Doc>
		<title>四种三昧</title>
		<desc>
            欲登妙位。非行不阶。行法众多。略言其四。华言正定。又云调直定。众生心行。常不调不直不定。入此三昧。能调能直能定。故名三昧。一常三昧常坐三昧者。亦名一行三昧。文殊般若经以九十日为期。独居静室。跏趺正坐。蠲除恶觉。舍诸乱想。不杂思性。系缘法界。一念法界。信一切法皆是佛法若坐疲极。或疾病所困。或睡盖所覆。或宿障发动不能遣却。当专称一佛名号以求加护。除经行饮食便利之外。时刻相续。无
		</desc>
	</Doc>
	<Doc>
		<title>四种僧</title>
		<desc>
            一胜义僧谓诸佛世尊及诸菩萨缘觉声闻等众。其德尊高。于一切法通达无碍而行自在。是名胜义僧。二世俗僧谓剃除须发。被服袈裟。成就出家威仪。能持佛之禁戒。是名世俗僧。三痖羊僧谓愚痴鲁钝。不能了知根本等罪犯与不犯。及于微小之罪。不能发露忏悔。是名痖羊僧。四无惭愧僧谓若有人投佛出家。得家已。于所受持佛之禁戒。一切毁犯。无惭无愧。不畏后世苦果。是名无惭愧僧。
		</desc>
	</Doc>
	<Doc>
		<title>四种沙门</title>
		<desc>
            华言勤息。谓勤行众善。止息诸恶也。一胜道沙门谓禀佛出家。能灭贪嗔痴等烦恼。得证胜道。是名胜道沙门。二说道沙门谓已调伏贪嗔痴等烦恼。而能宣说正法。为令众生入于佛道。是名说道沙门。三坏道沙门谓破诸禁戒。行诸恶法。非是梵行。自称梵行。是名坏道沙门。四活道沙门。谓能调伏贪嗔痴等。勤修正行。所有善法。堪能生长智慧命根。是名活道沙门。
		</desc>
	</Doc>
	<Doc>
		<title>四种声闻</title>
		<desc>
            一决定声闻谓其久习小乘之法。故今闻小乘教而得证果。既证小果之后。再不进求大乘之法。是名决定声闻。二退菩提声闻华言道。谓此声闻本是菩萨。会发菩提之心。积劫修道。忽因被厌生死。退失大心而证小果。是名退菩提声闻。三应化声闻应谓应现。化即变化。谓此声闻本是诸佛菩萨。内秘真实之行。外现声闻之身。而能引接前之二种声闻归于大乘。及广化众生令入佛道。是名应化声闻。四增上慢声闻谓自得增上之法而轻慢于
		</desc>
	</Doc>
	<Doc>
		<title>四种施处</title>
		<desc>
            一一有苦者谓贫穷乞匃。盲聋残疾。无依倚者。如是等类。名为有苦。故宜施之。二有恩者谓凡于我有恩德者。故宜施之。此施非是菩萨之行。菩萨行施。岂分有恩无恩也。三亲爱者谓凡于我有亲情眷爱者。故宜施之。此施亦非菩萨之行。菩萨行施。怨亲平等。岂分亲与不亲也。四尊胜者谓世间之人推为贤善者。及能离贪欲嗔恚愚痴而修行者。如是等类。名为尊胜。故宜施之。此施亦非菩萨之行。菩萨行施。见卑劣者愈当施与。岂分胜与不
		</desc>
	</Doc>
	<Doc>
		<title>四种施俱得净报</title>
		<desc>
            谓菩萨达性相空。观一切众生。无非福田。不见持戒毁戒及施受果报之异。名为净善。所以施受虽俱不净。亦俱得净报也。一施净受不净谓能施之人。持戒多闻。知有慧施及施果报。受者破戒邪见。言无慧施及施果报。是名施净受不净也。二施不净受净谓能施之人。着于邪见。言无慧施及施果报。受者持戒多闻。知有慧施及施果报。是名施不净受净也。三施受俱净谓施者受者。俱能持戒。多闻智慧知有所施及施果报。是名施受俱净也。四施受俱不净谓施者受者俱破戒无闻。着于邪见
		</desc>
	</Doc>
	<Doc>
		<title>四种授记</title>
		<desc>
            圣言说与曰授。果与心期曰记。一未发菩提心授记谓诸佛世尊。观诸众生根机利钝。其有具增上信者。佛则令其发菩提心。而为授记当得作佛。是名未发菩提心授记。二共发菩提心授记谓诸菩萨。善根成熟。得增上行。但欲度脱一切众生。同诸众生共发菩提心。誓愿同成正觉。蒙佛授记。是名共发菩提心记。三隐覆授记谓此人修行精进。固当授记。恐其自闻授记。则志满足。不复更发精进之心。如不授记复恐众人生疑。而谓此人修行精进。不
		</desc>
	</Doc>
	<Doc>
		<title>四种死</title>
		<desc>
            一寿尽财不尽死谓如有人由宿业故。报寿既短。于现生中复不积善作福。但经营生理。多求财物。其寿已尽。积蓄尚多。是名寿尽财不尽死。二财尽寿不尽死谓如有人。不能以营生理。少有财物。寿虽未尽。积蓄素无。或因饥饿。或由冻苦。遂致于死。是名财尽寿不尽死。三寿尽财尽死谓如有人。作短寿业。又不能经营财物。一旦寿尽。其财亦尽。是名寿尽财尽死。四寿不尽财不尽死谓如有人。广作寿业。广作财业。其财未尽。其寿未尽。以余因缘忽遭横死。是名寿不尽
		</desc>
	</Doc>
	<Doc>
		<title>四种死生</title>
		<desc>
            波斯匿王白佛言。云何为婆罗门死。还生婆罗门家。及刹帝利。毗舍。首陀家耶。佛言。当知死生有四种不同。一从冥入冥冥即暗也。谓世人生卑贱家。或旃陀罗家。及余种种下贱之家。贫穷活命。形体憔顇。而复作卑贱之业。名之为冥。处此冥中。复行身口意恶业。死堕恶趣。是为从冥入冥。二从冥入明谓
		</desc>
	</Doc>
	<Doc>
		<title>四种颂</title>
		<desc>
            一阿耨窣睹婆华言颂。谓此颂不用长行与偈。但字数满三十二字。即为一颂也。二伽陀华言讽颂。或名不颂颂。谓不颂长行也。或名直颂。谓直以偈说法也。三只夜华言应颂。谓应前长行而颂也。四緼驮南华言集施。谓以少言摄集多义。施令他人诵习受持也。
		</desc>
	</Doc>
	<Doc>
		<title>四种贪</title>
		<desc>
            一显色贪谓于他人身分。及青黄赤白等显现之色而起贪着也。修行之人。观色作青瘀胖胀等想而生厌离。令心清净。二形色贪谓于长短娇媚等形相之色而起贪着也。修行之人。观此形相。作烂坏想而生厌离。令心清净。三妙触贪触即触着。谓于自他身分细輭光滑等触而起念着也。修行之人。观此身分。作虫咀想而生厌离。令习厌离。令心清净。四承事贪谓于他人趋承报事折旋俯仰等而起贪着也。修行之人。观彼趋承服事。自作死相。犹如枯木。而生厌离。令心清净。
		</desc>
	</Doc>
	<Doc>
		<title>四种天</title>
		<desc>
            一世间天谓世间国王。虽居人世。受享天福。是名世间天。二生天谓三界诸天。因修戒善等福。兼习禅定。得生此天。是名生天。三净天谓二乘之人。因修空观。断见思惑净尽。是名净天。四义天谓十住菩萨。善解诸法之义。是名义天。(十住者。发心住。治地住。修行住。生贵住。具足住。正心住。不退住。
		</desc>
	</Doc>
	<Doc>
		<title>四种问答</title>
		<desc>
            一定答谓决定以实答也。如一比丘问佛云。色受想行识。常不变异否。佛答言。无有色受想行识。常不变异。盖言五阴之法。本空实非。常不变异。是名定答。二分别答谓分别果报而答也。如梵志问佛云。人作身口意业。受何果报。佛答言。若作苦业。即受苦报若作乐业。即受乐报。若作不苦不乐业。即受不苦不乐报。是名分别答。三反问答谓反问于他而使其答也。如先梵志问佛已。
		</desc>
	</Doc>
	<Doc>
		<title>四种我</title>
		<desc>
            一凡无妄计我谓世间凡夫之人。不了五阴等法皆空。于中妄计我身。强立主宰。造作诸业。流转生死。无有休息。是为凡夫妄计我。二外道神我谓外道之人。于五阴中妄计识神如麻豆等。或计遍身。起于我见。坠堕边邪。轮回生死。是为外道神我。三三乘假我谓三乘之人。了知一切五阴等法。虚假不实。悉无有我。是为三乘假我。四法身真我谓如来法身。量等虚空。无所不遍。故于无我法中。
		</desc>
	</Doc>
	<Doc>
		<title>四种无</title>
		<desc>
            一未有名无谓梵志妄计涅盘之法。在众生烦恼心中。不可说有。譬如瓶未出泥。名为无瓶。盖外道不知众生烦恼心中。实具涅盘之德。故佛答言。如是涅盘。非是先无。同泥无瓶。二灭已名无谓梵志妄计灭烦恼已。名为涅盘。涅盘即无。譬如瓶既坏已。名为无瓶。盖外道不知烦恼既灭涅盘即显。故佛答言。亦非灭无。同瓶坏已。三异相名无谓梵志妄计烦恼涅盘。其相即异。谓烦恼中无涅盘。涅盘中无烦恼。譬如牛中无马。马中无牛。盖外
		</desc>
	</Doc>
	<Doc>
		<title>四种心</title>
		<desc>
            一肉团心肉团心者。即父母所生血肉之团。状似莲华开合。乃意识所依之处也。二缘虑心缘虑心者。即缘持思虑之心。此通第八识而言。谓眼缘色。乃至第八缘根身种子器世间故也。三积聚精要心积聚精要心者。谓诸经中积集一切要义。名为文心。如般若心经。为大品六百卷中之精要是也。四坚实心坚实心者。谓坚固
		</desc>
	</Doc>
	<Doc>
		<title>四种信心</title>
		<desc>
            一信根本谓真如之汉。诸佛所师。众行之源。能爱乐者。即是信于根本。故云信根本。二信佛谓信佛有无量功德。常念亲近供养恭敬。发起善根。求一切智。故云信佛。三信法谓信受诸佛所说之法。有大利益。常念修行。故云信法。四信僧谓信僧能正修行。自利利他。常乐亲近。求学其道。故云信僧。
		</desc>
	</Doc>
	<Doc>
		<title>四种性行</title>
		<desc>
            一自性行经云。若诸菩萨本性已来。贤良质直。顺父母教。信敬沙门及婆罗门。善知家内尊卑亲疏。恭敬承事无失。具足十善。复更广行其余善业。是名菩萨自性行。二愿性行经云。若诸菩萨发如是愿。我于何时当得作佛。十号具足。是名菩萨愿性行。(十号者。一如来。二应供。三正遍知。四明行足。五善逝。六世间解无上士。七调
		</desc>
	</Doc>
	<Doc>
		<title>四种寻思</title>
		<desc>
            一名寻思谓于诸法之中。推求一切名字。皆悉不实。是为名寻思。二事寻思谓于诸法之中。推求五阴等事。生灭无常。皆悉不实。是为事寻思。三自体假立寻思谓于诸法能诠名字及所诠义理中。推求自体。惟是假立名言。皆悉不实。是为自体假立寻思。四差别假立寻思谓于诸法能诠之中。推求差别。惟是假立名言。皆悉不实。是为差别假立寻思。
		</desc>
	</Doc>
	<Doc>
		<title>四种业报</title>
		<desc>
            一现报现报者。谓今生作极善极恶之业。即于今生现受善恶之果报也。二生报生报者。谓今生作善恶业。来世身中受善恶果报也。三后报后报者。谓今身造业。来世未受。多生之后。乃受果报也。四无报无报者。谓由无记业。而受不善不恶之果报也。
		</desc>
	</Doc>
	<Doc>
		<title>四种意趣</title>
		<desc>
            一平等意趣意即心意。趣即趣向。谓菩萨于往昔因中。修平等行而成正觉。今于现世化诸众生。与昔无异。是名平等意趣。二别时意趣谓众生现世修习净业。求生极乐世界者。命终皆即往生。得不退转。盖现种是因。则在他时成熟。是名别时意趣。三别义意趣谓一切法无有自性。不可执文取义。当离文字相。别求义趣。是名别义意趣。四众生意乐意趣菩萨见众生修得一善者。赞叹其善。增彼勇猛。见多贪者。赞叹佛土清净殊胜。除彼
		</desc>
	</Doc>
	<Doc>
		<title>四种意识</title>
		<desc>
            四种意识。不出三境。一性境。二带质境。三独影境。性境者。谓意识与眼耳鼻舌身五识同缘五尘。初心取境。未有分别。是名性境。意识于五尘境上。分别方圆长短好恶。以有尘相可分别故。是名带质境。意识不与五识同缘。而独缘法尘。谓缘过去未来变现之相。或缘空华水月等相。以无境可对。是名独影境也。一定中独头意识谓意识独缘定境。不与五识同缘。而无一切尘境作对。是名定中独头意识。二散位独头意识谓意识不缘五尘之
		</desc>
	</Doc>
	<Doc>
		<title>四种璎珞庄严</title>
		<desc>
            璎珞庄严者。谓菩萨以戒等四法庄严法身。如世璎珞庄严于身也。一戒璎珞庄严谓菩萨严持禁戒。于诸众生无有恶害之心。若无恶害之心。一切众生常所乐见。身口意业悉令清净。是名戒璎珞庄严。二三昧璎珞庄严谓菩萨于诸众生。运大慈心。质直柔輭。乃至远离贪嗔痴行。修习一切三昧。是名三昧璎珞庄严。三智慧璎珞庄严谓菩萨心无疑网。远离颠倒。知苦断集。证灭修道。戒定慧聚。清净无著。观于世间。犹如梦幻。观于法界。无有去来。是名智慧
		</desc>
	</Doc>
	<Doc>
		<title>四种真实义</title>
		<desc>
            一世流布真实义谓世间之法。悉同其名。众生见地。即言是地。见火。即言见火。终不言是水是风。至于见若。终不言乐。见乐。终不言苦。虽假名立相。而称认皆同。是为世流布真实义。二方便流布真实义谓世间有智之人。先以心意筹量。随宜方便。造作经书论议。开导于人。是为方便流布真实。三净烦恼障真实义谓声闻缘觉。以无漏道。破诸烦恼结业。得无碍智。是为净恼障真实义。四净智慧障真实义谓佛菩萨于声闻缘觉。所得无碍之智。以能障中道之理不能显发。故名智慧
		</desc>
	</Doc>
	<Doc>
		<title>四种资粮</title>
		<desc>
            一福德资粮谓由宿世修诸福德。而于今生丰饶财宝。遇善知识。离诸障碍。能勤修行。是名福德资粮。二智慧资粮谓由宿世修习智慧。而于今生聪慧明敏。解了法义。是名智慧资粮。三先世资粮谓由宿世积集善根。而于今生诸根完具。家财富足。是名先世资粮。四现法资粮谓于今世有善法故。善根成熟。具戒律仪。是名现法资粮。
		</desc>
	</Doc>
	<Doc>
		<title>四种自在</title>
		<desc>
            一得无分别自在谓菩萨住第八不动地。即舍一切功用之行。得无功用法。于一切法。远离一切分别之想而得自在。故名得无分别自在。二得刹土自在谓菩萨住不动地。深心清净。于诸刹土亦得清净。出生自在。故名得刹土自在。三得智自在谓菩萨住第九善慧地。得无碍智慧。演说诸法。称理自在。故名得智自在。四得业自在谓菩萨住第
		</desc>
	</Doc>
	<Doc>
		<title>四种作意</title>
		<desc>
            一调练心作意调练者。调停练习也。谓于可厌患之法。高停练习。令心厌离。是名调练心作意。二滋润心作意滋润者。滋长沃润也。谓于可欣尚之法。滋长沃润。令心忻乐。是名滋润心作意。三生轻安作意轻安者。即身轻心安也。谓于可厌法。令心厌离。于可欣法。令心欣乐。安住寂静。对治身心粗重。生起身心轻安。是名生轻安作意。四净智见作意净智者。即清净智慧也。谓以此智慧。照了诸法皆空。即得内心寂静。由寂静故。见真实理。是名净智见作意。
		</desc>
	</Doc>
	<Doc>
		<title>四众</title>
		<desc>
            一发起众发起众者。开端发起之众也。谓激扬发动。使如来有所说。使大众有所闻。乃至发起问答等是也。二当机众当机众者。当座之机众也。谓宿植本。缘合时熟。不起于座。闻即得道也。三影响众影响众者。谓古往诸佛菩萨。隐其圆极之果。示同机众。匡辅法王。如影之随形。响之应声。又如众星绕月。虽无作为。而有大益也。(佛。华言觉。菩萨。华言觉有情。匡者正也。辅者助也。言古佛菩萨隐大现
		</desc>
	</Doc>
	<Doc>
		<title>四主</title>
		<desc>
            四主者。谓世间无轮王应运之时。胆部洲地有四主焉。一东人主人主之国。风俗机变。仁义昭明。其地和畅多人。故名人主。二南象主象主之国。人则躁烈。多习异术。亦能清心释累。出离生死。其地暑湿宜象。故名象主。三西宝主宝主之国。人无礼义。惟重财贿。其地临海。多产宝贝。故名宝主。四北马主马主之国。人则犷暴。情忍杀戮。其地寒劲宜马。故名马主。
		</desc>
	</Doc>
	<Doc>
		<title>太子三妃</title>
		<desc>
            经云。太子十七岁纳妃三人。以示同人法也。一瞿夷华言明女。其父名水光长者。女生之时。日将没。余光照其室内皆明。因名瞿夷。是太子第一妃也。二耶轮梵钵轮陀罗。华言华色。是太子第二妃。即罗睺罗之母也。其父名移施长者。三鹿野鹿野是太子第三妃也。其父名释长者。
		</desc>
	</Doc>
	<Doc>
		<title>贪欲三种发相</title>
		<desc>
            一外贪欲相谓行人当修定时。于男于女。取其容貌。贪欲心生。念念不住。障诸禅定。是名外贪欲相。二内外贪欲相谓行人当修定时。欲心忽生。或缘他身相。或自缘己身。念念染着而起贪爱。障诸禅定。是名内外贪欲相。三遍一切处贪欲相谓行人贪着如前内外之境。复于一切五尘境界资生物等。皆起贪爱之心。障诸禅定。是名遍一切处贪欲相。
		</desc>
	</Doc>
	<Doc>
		<title>昙谶二教</title>
		<desc>昙谶二教者。西秦昙牟谶三藏。立此二教也。一半字教半字教者。谓声闻藏谈理未遍。若字之有半也。二满字教满字教者。谓菩萨藏谈理满足。若字之圆满也。</desc>
	</Doc>
	<Doc>
		<title>汤泉三缘</title>
		<desc>
            中天竺国王。名迦胜。问婆舍斯多尊者曰。此苑有泉。热不可探。未知何缘所致。愿为决之。尊者曰。此为汤泉。有三缘所致。一神业谓神不守其道。妄作祸福。以取飨祀。恶业贯盈。使其煎灼此泉。以偿滥祭。二鬼业谓鬼方出罪所。游于人间。以余业力煎灼此泉。以偿宿债。三热石谓热石其色如金。其性常炎。故其出泉如汤。
		</desc>
	</Doc>
	<Doc>
		<title>天大五衰相</title>
		<desc>
            一衣服垢秽谓诸天众。铢衣妙服。光洁常鲜。福尽寿终之时。自生垢秽。是为大衰相也。二头上华萎谓诸天众。宝冠珠翠。彩色鲜明。福尽寿终之时。头上冠华。自然萎悴。是为大衰相也。三腋下汗流谓诸天众。胜体微妙。轻清洁净。福尽寿终之时。两腋自然流汗。是为大衰相也。四身体自秽谓诸天众。妙身殊异。香洁自然。福尽寿终之时。忽生自秽。是为大衰相也。五不乐本座谓诸天众。最胜最乐。非世所有。福尽寿终之时
		</desc>
	</Doc>
	<Doc>
		<title>天上四塔</title>
		<desc>
            一箭塔经云。太子年方十五。与诸释种角艺太子一箭穿七金鼓。又一箭彻过七铁猪。复入于土。水泉迸出。遂名箭井。时帝释遂取其箭。于忉利天建塔供养。二发塔经云。太子初出家时。自持宝刀而发愿云。我今截落此发。誓与众生断除烦恼习障。寻以发掷空中。时帝释接向天上。建塔供养。三盋塔经云。菩萨将诣道树。成等正觉。时有天人。告善生村主二女难陀婆我曰。汝可最初施食。于是二女以乳烹麋。用盋盛献。菩萨
		</desc>
	</Doc>
	<Doc>
		<title>天台三观</title>
		<desc>
            谓天台智者大师所立也。观即照了之义。观达一念之心。即具三谛之法也。若观心空。则一切法皆空。即是真谛。若观心假。则一切法皆假。即是俗谛。若观心中。则一切法皆中。即是中谛。此之三观。全由性发。实匪修成。故于一心。宛有三用。所谓一心三观也。一空观空者。离性离相之谓也。谓观一念之心。不在内。不在外。不在中间。名之为空。山观一念空。故一空一切空。无无中而不空。以三观皆能荡相故也。盖空荡见思之相。假荡尘沙之相。中荡无明之相。三相皆荡
		</desc>
	</Doc>
	<Doc>
		<title>天台五时</title>
		<desc>
            天台五时者。乃天台智者大师。以如来所说一代圣教。判为五时也。谓如来成道最初。为大菩萨说华严经。次于鹿苑。为接引二乘。说四阿含等经。次于方等。说楞伽等诸大乘经。令诸二乘。耻小乘而慕大法。次说般若经。遣除二乘执情。后说法华涅盘二经。开示众生。咸得作佛。故为五时也。一华严
		</desc>
	</Doc>
	<Doc>
		<title>天小五衰相</title>
		<desc>
            一乐声不起谓诸天音乐。不鼓自鸣。衰相现时。其声自然不起。是为小衰相也。二身光忽灭谓诸天众。身光赫弈。画夜昭然。衰相现时。其光不现。是为小衰相也。三浴水着身诸天众。肌肤香腻。妙若莲华。不染于水。衰相现时。浴水沾身。停住不干。是为小衰相也。四着境不舍谓诸天众。欲境殊胜。自然无有耽恋。衰相现时。取着不舍。是为小衰相也。五眼目数瞬谓诸天众。天眼无碍。普观大千。衰相现时。其目数瞬。是为小衰相也。
		</desc>
	</Doc>
	<Doc>
		<title>听法五种不作异意</title>
		<desc>
            论云。谓诸菩萨。欲从善友听闻法时。于说法师有五种处。不应作异意。当以纯净心。属耳而听也。一于坏戒不作异意谓若听法时。须一心信受。不可起念此说法师破戒不住律仪。我今不应从彼听法。是名于坏戒不作异意。二于坏族不作异意谓若听法时。须一心信受。不可起念此说法师种姓微贱。我今不应从彼听法。是名于坏族不作异意。三于坏色不作异意谓若听法时。须一心信受。不可起念此说法师容貌丑陋。我今不应从彼听法。是名于坏色不作异意。四于坏文不作异意谓若听
		</desc>
	</Doc>
	<Doc>
		<title>通教十地</title>
		<desc>
            通教即四教中之一也。通前藏教。通后别圆。故云通也。一干慧地谓三乘之人。初居外凡位时。未得真空理水所润。故名干慧地。二性地谓三乘之人。居内凡位时。于无漏真空法性之理。颇有解心。故名性地。三八人地谓三乘之人。体达三界见惑本空。在无间三昧中。八忍具足。止观云。人
		</desc>
	</Doc>
	<Doc>
		<title>通教无生四谛</title>
		<desc>通教者。谓通前藏教。通后别圆也。无生四谛者。谓此教三乘之人根利。用体空观。体达五阴诸法。当体即空。如幻如化。故云苦无逼迫相。集无和合相。灭无生相。道不二相也。是名通教无生四谛。一苦谛谓此教三乘。用观巧故。
		</desc>
	</Doc>
	<Doc>
		<title>通局四句</title>
		<desc>一或局谓佛说华严经。或局在娑婆世界内摩竭提国故也。二或通谓佛说华严经。或通十方世界故也。三或具谓佛说华严经。或在摩竭提国及十方世界故也。四或泯谓佛说华严经处。染净二相皆尽。同一法界故也。</desc>
	</Doc>
	<Doc>
		<title>同教说听四句</title>
		<desc>
            同教者。谓会三归一乘也。一唯说无听谓佛真心外。无别众生。以众生真心即佛真心故。故所说教。唯佛所现。是名唯说无听。二唯听无说谓众生心外。更无别佛。以佛真心即众生真心故。故所说教。即众生自现。是名惟听无说。三说听双全谓佛真心现时。不碍众生真心现故。是名说听双全。四说听双寂谓佛即众生。故非佛。众生即佛。故非众生。互夺双亡。则说听双寂。故净名经云。其说法者。无说无示。其听法者。无闻无得。是也。
		</desc>
	</Doc>
	<Doc>
		<title>同体三宝</title>
		<desc>
            谓佛法僧。名虽有三。体性是一。故名同体三宝。一佛宝佛。华言觉。谓性体灵觉。照了诸法。非空非有。是名佛列宁主义。二法宝法即轨持之义。谓法性寂灭。而恒沙性德。皆可轨持。是名法宝。三僧宝僧华言和合众。谓恒沙妙德。性相不二。理事和合。是名僧宝。
		</desc>
	</Doc>
	<Doc>
		<title>土体五重</title>
		<desc>
            一真如真如者。乃真实无妄之理。即法性土之体也。此清净法身所依之土。以由法身无相。土亦如是。身土虽分。体原不二。故真如为体也。二真智真智者。乃根本无分别智。即实报土之体也。此是如来圆满报身所依之土。以由实智功圆。万德成就。体无分别。境智一如。故以真智为体也。三本识本识者。乃根本清净识心。即色相土之体也。此是如来微尘相海身所依之土。以由福慧无边。
		</desc>
	</Doc>
	<Doc>
		<title>土有五种</title>
		<desc>
            一唯性土唯性者。即如来所证法性之体也。谓如来之体。身外无土。土外无峰。身土不殊。唯一法性。是名唯性土。二双泯土谓如来身土一如。融通无碍。犹若虚空。性相俱寂。是名双泯土。三俱性相土谓如来以如实智。变化无边相海。众宝庄严。随众生心。示现国土境界种种性相。是名俱性相土。四融三世间土隔别名世。间差名间。三世间者。有情世间。器世间。智正觉世间也。谓如来法界之身。遍一切处。以一切众生国土。即是如来清净法身。如来之身。能为众生身及国土虚空
		</desc>
	</Doc>
	<Doc>
		<title>外道计九执生世间</title>
		<desc>
            谓诸外道不了法本无生。法亦无灭。因缘和合。虚妄有生。因缘别离。虚妄名灭。生灭随缘。本无自性。却乃随情计度。妄生执着。以为一物而能出生世间万物。故有九种邪见之论也。一执时时即时节。谓时散外道。执一切物皆从时生。如种植等物。有时生果。有时不生。遂以时有作用。或舒或卷。令彼枝条。随时荣枯。时虽微细。固不可见。以节气华实之类。故知有时。是故执时是常是一。是万物因。是涅盘因也。二执方方即方所。谓方论师计东
		</desc>
	</Doc>
	<Doc>
		<title>外道六师</title>
		<desc>
            邪心见理。发于邪智。不禀正教。故名外道。辅行云。六师元祖。是迦毗罗。支流分异。遂为六宗。一富兰那迦叶字也。迦叶。因母之姓而为姓也。其人起邪见。谓一切法断灭。无君臣父子忠孝之道。名为色空外道。以色破欲界有。以空破色界有。谓空为至极故也。二末伽黎拘赊黎华言不见道。字也。因母之名而为名也。其人起邪见。谓众生苦乐不由自行而得。皆是自然而有。此计自
		</desc>
	</Doc>
	<Doc>
		<title>外道七种无常</title>
		<desc>
            一作已而舍无常作即造也。舍者。舍前造作之个也。谓外道计地水火风四大和合而造。后见四大相异。如地坚。水湿。火暖。风勤。各各不同。遂执为无常。故云作已而舍无常。二形处坏无常形处即形状也。谓外道计四大造色。能造所造。色体毕竟不坏。但观形状长短变坏等相。以为无常。故云形处坏无常。三即色无常谓外道计前形处。见其变坏。以为无常。今谓此形色。即是无常。故云即色无常。四色转变中间无常色转变者。谓生住异灭也。生即生相。住即成相。异即变相。灭即
		</desc>
	</Doc>
	<Doc>
		<title>外道四见</title>
		<desc>
            疏云。外道所计。不出四见。谓数论计一。胜论计异。勒娑婆计亦一亦异。尼犍陀若提子计非一非异。一计一谓数论师。计因中有果。因果不异。故名计一。二计异谓胜论师。计因中无果。因果不同。故名计异。三计亦一亦异谓勒娑婆论师。计因中有果名一。因中无果名一。因中无果名异。有无双计。故名亦一亦异。四计非一非异谓尼犍陀若提子。计因果亦非是一。亦非是异。不同计一计异。
		</desc>
	</Doc>
	<Doc>
		<title>外道四论</title>
		<desc>
            一常论谓外道计我及世间之法皆是常住。又见诸识流转相续。从此世间至彼世间无断绝故。发起常见。是名常论。二边无边论谓外道若忆念坏劫坏诸世间。即于世间起有边想。若忆念成劫成诸世间。即于世间起无边想。是名边无边论。三不死矫乱论谓诸外道。若有人问世间善不善法。或问世间苦集灭道四谛等法。便自称言。我依不死净天。不乱诘问。即于彼所问。假托余事以言矫乱。是名不死矫乱论。(净天即梵天
		</desc>
	</Doc>
	<Doc>
		<title>妄尽还源观六门</title>
		<desc>
            此观门者。乃唐贤首国师。以华严大经之义。富博宏深。览之者讵究其源。寻之者罕穷其际。由是统收玄奥。囊括大宗。述此六门。令诸后学修习观法。断除诸妄。复归真源也。一显一体一体即自性清净圆明之体也。盖此体性。从本以来。圆明湛寂。在尘劳而不垢。处涅盘而非净。在圣不增。居凡不减。烦恼覆之则隐。智慧了之则显。故云显一体也。二起二用二用者。谓依前净体。起于二用也。一者海印森罗常住用。谓入海印三昧。照真如性。妄尽心澄。众德并现。犹如大海。风
		</desc>
	</Doc>
	<Doc>
		<title>为三事故修毗婆舍那</title>
		<desc>
            华言观。即智慧也。一观生死恶果报谓修禅观。即能破诸昏暗。观察分别因缘生灭之相。故于善恶果报。悉皆最了。不起惑业也。二增长善根谓修禅观。能灭贪嗔痴等恶业暗障。本性之智自然明发。故一切善根悉皆增长也。三破诸烦恼谓修禅观。了知生死过患。不为根尘所染。故一切烦恼悉能破灭也。
		</desc>
	</Doc>
	<Doc>
		<title>为三事故修奢摩他</title>
		<desc>
            华言止。即禅定也。一不放逸谓修禅定而能止诸散乱。调伏诸根恶不善法。故心不放逸也。二庄严大智谓修禅定。既得离诸散乱。则本性寂静之慧。自然照朗。内外洞彻。于诸佛法无不通达。此之智慧。非定不发。是为庄严大智也。三得自在谓修禅定。能灭一切烦恼散乱。即得身心寂静。安隐快乐而无挂碍。是为得自在也。
		</desc>
	</Doc>
	<Doc>
		<title>文殊三名</title>
		<desc>一文殊师利华言妙德。谓具不可思议种种微妙功德。故名妙德。二满殊尸利华言妙首。谓具不可思议微妙功德。在诸菩萨之上。故名妙首。三曼殊室利华言妙吉祥。谓具不可思议微妙功德。最胜吉祥。故名妙吉祥。</desc>
	</Doc>
	<Doc>
		<title>文义四用</title>
		<desc>
            一有文有义常人用之谓凡立言立论。有文字可证据。有义理可依凭。此寻常之人皆能用。故云常人用之。二无文有义智人用之谓凡立言立论。虽无文字可证据。而有义理可依凭。此唯智者能用。故云智人用之。三有文无义暗者用之谓凡立言立论。虽有文字可证据。而无义理可依凭。此暗昧之人。不明义理而强自用。故云暗者用之。四无文无义迷者用之谓凡立言立论。既无文字可证据。又无义理可依凭。此愚迷之人。不了文义而强自用。故云迷者用之。
		</desc>
	</Doc>
	<Doc>
		<title>闻经八种功德</title>
		<desc>
            一端正好色端正好色者。谓人以正信之心。严洁其身。听闻佛经。以是功德报得色身端正。而无丑恶之相也。二力势强盛力势强盛者。谓人以精进勇猛之力。听闻佛经。以是功德。报得福力威势。降伏一切。而不怯弱也。三心悟通达心悟通达者。谓人听闻佛经。解知义趣深远。理与心会。无不通达。以是功德故能彻悟一切法相。了无挂碍也。四得妙辩才得妙辩才者。谓人听闻佛经。深达一切法相。以是功德。得妙辩才。能以一句之义。演说无穷也。五获诸禅定获诸禅定者。谓人听闻
		</desc>
	</Doc>
	<Doc>
		<title>闻经二种非器</title>
		<desc>
            一二乘非器谓佛说华严经时。一切二乘。根器狭劣。不能听闻。故出现品云。一切二乘。不闻此经。何况受持。故虽在座。如聋如瞽。是名二乘非器。二众生非器谓一切邪见众生。无信心故。非其根器。虽闻此经。闻即生谤而堕恶道。是名众生非器。
		</desc>
	</Doc>
	<Doc>
		<title>闻经十益</title>
		<desc>
            谓毗卢遮那如来。现法界无尽身云。遍一切处。与十方佛互为主伴。称性圆融而说此经。令诸菩萨一切大众。及未来世法界众生。皆悉得闻。信解悟入。生如来家。乃至深入毗卢性海。若人闻是经。得无量无边利业。今束为十。故云闻经十益也。一见闻益见闻益者。谓见闻如来常说遍说此之大经。佛佛道同。法应如是。令诸众生入佛境界。成见闻益。二发心益谓闻如
		</desc>
	</Doc>
	<Doc>
		<title>无明二义</title>
		<desc>一无体即空义谓无明之惑。皆依众生妄心违于真如而起。妄境元空。体本不有。故云无体即空义。二有用成事义谓无明虽无自体。而能成办世间出世间一切事业。故云有用成事义。</desc>
	</Doc>
	<Doc>
		<title>五不赴请</title>
		<desc>
            根本毗柰耶云。有一长者。请佛及僧。就家设供。比丘皆去。惟世尊独留在寺令人取食。不赴其请。故说此五种因缘也。一为宴默而居为宴默而居者。谓如来深入禅定。寂然宴默。故不赴请。二为诸天说法为诸天说法者。谓如来为诸天众。宣说法要。故不赴请。三为观察病为观察病者。谓时有病僧。如来为瞻察调理。故不赴请。四为看诸卧具为看诸卧具者。时有商人施僧妙氎。比丘得氎。制新卧具。弃旧卧具。狼籍于地。佛欲待比丘去。往彼瞻
		</desc>
	</Doc>
	<Doc>
		<title>五不退</title>
		<desc>
            一信不退谓十信位菩萨。发大信心。笃信中道圆妙之理。常住平等。不迁不变。信行满足而无退转也。二位不退谓菩萨十信满足。入十住位。乃至十行十回向位。即得分见法身。住正定位而不退转也。(十住者。发心住。治地住。修行住。生贵住。方便具足住。正心住。不退住。童真住。法王子住。灌顶住。十行者。欢喜行。饶益行。无嗔恨行。无尽行。离痴乱行。善现行。无著行。尊重行。
		</desc>
	</Doc>
	<Doc>
		<title>五不应答</title>
		<desc>
            一试问不答谓此人心怀轻慢。或先自晓了。而作念言。我且设问。试彼为解不解。若作此试问者。不应为答也。二无疑问不答谓凡所演说。为令众生开其昏迷。解释疑网。彼既不疑。假设为问者。不应为合也。三不为悔所犯故问不答谓此人既知所犯。不生悔过之心。设为他故而问者。不应为答也。四不受语故问不答谓此人先曾为说。彼不听受。今又故意设为问辞者。不应为答也。五语难故问不答谓此人作意而言。此语难晓。他必不解。我且设问。为能答否。如是而故问者。不应为答
		</desc>
	</Doc>
	<Doc>
		<title>五怖畏</title>
		<desc>
            一不活畏谓初学菩萨。虽行布施之行。而不能尽己所有。又恐自己不能过活。是名不活畏。二恶名畏谓初学菩萨。虽欲与众生同事而摄化之。入诸酒肆等。恒惧讥谤。不得似大菩萨安行自若。是名恶名畏。三死畏谓初学菩萨。虽欲运广大心。内外俱施。然有时施以财物。而于身命顾惜。不能自舍。是名死畏。(内外施者。内则身命等。外则财物等
		</desc>
	</Doc>
	<Doc>
		<title>五部教主</title>
		<desc>
            部谓部类。教谓言教。主即主宰。此之五部。乃是如来金刚不空真实三昧法门也。而依五方立五部。以五佛为主者。各有所表也。中方毗卢遮那。即释迦如来也。四方四佛。乃释迦化现。以表诸佛同十法身也。以如来入种种三摩地。说种种陀罗尼门。虽各分部类。各有坛法。而皆与般若理趣相应也。然此法门。为令众生三业清净。得金刚智三摩地而行慧施。不为烦恼染污。成就无上菩提。而证清净法身也。(华言正定。华言遍一切
		</desc>
	</Doc>
	<Doc>
		<title>五部律</title>
		<desc>
            五部律者。即如来所说律藏也。而分为五者。世尊成道三十八年。真赴王舍城国王斋。食讫。令罗睺罗洗钵。因失手破为五片。是日有多比丘。皆白佛言。钵破五片。佛言。表我灭后优波毱多。果有五弟子。各执一见。遂分如来一大律藏为五部焉一昙无德部华言法密。密即隐覆之义。又云法藏。即四分律也。大集经云。我涅盘后。
		</desc>
	</Doc>
	<Doc>
		<title>五藏</title>
		<desc>
            藏即含藏之义。谓经律论等。皆能含藏无量法义故也。一素呾缆藏即修多罗。华言契经。谓上契诸佛之理。下契众生之机也。经者。法也。常也。十界同遵之谓法。三世不易之谓常。经云。若彼有情。乐处山林。常居闲寂。修静虑者。而为彼说素呾缆藏。是也。二毗柰耶藏华言律。律者。法也。谓能断决重轻之罪也。经云。若
		</desc>
	</Doc>
	<Doc>
		<title>五尘</title>
		<desc>
            尘即垢染之义。谓此五尘。能染污真性故也。一色尘谓眼所见青黄协赤白及男女形貌等色。是名色尘。二声尘谓耳所闻丝竹环遭到佩之声及男女歌咏等声。是名声尘。三香尘谓鼻所嗅栴檀沉水饮食及男女身分所有香等。是名香尘。四味尘谓舌所尝种种饮食肴饍美味等。是名味尘。五触尘谓身所触男女身分柔软细滑及上妙衣服等。是名触尘。
		</desc>
	</Doc>
	<Doc>
		<title>五乘</title>
		<desc>
            一佛乘佛。华言觉。乘即运载之义。谓如来以一乘实相之法。运诸众生同到涅盘彼岸。故名佛乘。二菩萨乘菩萨。华言觉有情。谓菩萨之人。以六度万行为乘。运诸众生同出三界。故名菩萨乘。三缘觉乘谓缘觉之人。因观十二因缘。除于我执而悟真空涅盘之理。以此之法。运出三界。故名缘觉乘。(十二因缘者
		</desc>
	</Doc>
	<Doc>
		<title>五道</title>
		<desc>
            五道者。天人地狱饿鬼畜生也。若言六道。则加阿修罗。此不言者。以阿修罗一道。摄于天人畜生饿鬼诸趣之中故也。一天道天者最高最上。极大极尊。受用出于自然。快乐莫非如意。由昔广修净行。故感此报。是名天道。二人道人者忍也。谓能安忍世间苦乐之境也。又仁也。如梵摩喻经云。清信善人。守仁不杀。知足不盗。贞洁不淫。执信之人。言不欺诳。忠孝之人。不嗜醉酒。盖天地所生。惟人为贵。由习善行。报感此身。是为人道。三地狱道地
		</desc>
	</Doc>
	<Doc>
		<title>五钝使</title>
		<desc>
            五钝者。钝即迟钝也。谓此五种妄惑。由推前身见等五种利使而生。对利说钝。故名钝使。一贪欲使贪即引取无厌也。谓诸众生贪着。世间色欲财宝。恣纵心情而无厌足。由此贪惑之所驱役。流转三界。故名为使。二嗔恚使嗔即忿怒。谓诸众生。于违情境上。起诸嗔恚。恼乱自他。由此嗔惑之所驱役。流转三界。故名为使。三无明使无明即迷惑不了。乃痴惑也。谓诸众生。以迷心缘境。于一切法不能明了。由此痴惑之所驱役。流转三界。故
		</desc>
	</Doc>
	<Doc>
		<title>五法</title>
		<desc>
            一名名即假名也。谓一切圣凡。情与无情。若根若尘。各有自相。逐体称呼。是为名也。二相相即色相也。谓三界一切品类。洪纤妍丑。情与无情。及根尘诸法。各有形状。是为相也。三妄想妄想者。分别虚妄之念也。谓由前名相二法。起分别心。认假名为自己。执幻相为本身。则有心心数法。种种攀缘。是为妄想也。四正智正智者。如来明了正见
		</desc>
	</Doc>
	<Doc>
		<title>五法不得授人戒</title>
		<desc>
            谓比丘当深信因果。常生惭愧。戒行精进。法义无忘。方堪授人戒法。若不能如是者。则不可也。一无信信为万善之本。众德之基。比丘若不具足正信。则于戒法自必不能持守。何况为师而授人戒也。二无惭惭谓耻。比丘之心。若无惭耻。自必肆情纵欲。戒行有亏。故不可为师而授人戒也。三无愧愧谓羞愧。比丘之心。若无羞愧。自必毁犯戒法。不能悔过。故不可为师而授人戒也。四懒惰谓比丘懒惰恣纵。则自于戒律。必不能坚守。何况为师而授人戒也。五多
		</desc>
	</Doc>
	<Doc>
		<title>五法退菩提</title>
		<desc>
            一乐在外道出家谓人之出家。当从正法。修习善业。成菩提果。若从外道。则增诸邪见。作不善业。而菩提之心。未有不退失者矣。二不修大慈之心谓修菩萨行者。当以平等大慈之心。爱念一切众生。与其清净法乐。然后得成菩提之果。若非此行。而菩提之心。未有不退失者矣。三好求法师过罪谓修菩萨行者。奉承师长。如事父母。听受其教。则菩提之果可成。若窥伺以求其过。则不惟无听受之诚。且亏事师之道。而菩提之心。未有不退失者矣。四常乐处在生死
		</desc>
	</Doc>
	<Doc>
		<title>五分法身</title>
		<desc>
            五分法身者。分即分齐。法者。戒定慧诸法也。身者聚也。聚集诸法以成其身也。一戒身谓二乘因持无作之戒。戒法成就。证得此身。故名戒身。二定身谓二乘因修无漏净禅证此身。故名定身。三慧身谓二乘因修无漏智慧得证此身。故名慧身。(
		</desc>
	</Doc>
	<Doc>
		<title>五盖</title>
		<desc>
            盖即盖覆之义。谓诸众生由此贪等五惑。盖覆心识。而于正道不能明了。沉滞三界。不能出离也。一贪欲盖贪欲者。引取无厌曰贪。希须乐慕为欲。谓诸众生贪爱世间男女色声香味触法及财宝等物。无有厌足。以此贪欲。盖覆心识。禅定善法不能发生。沉滞三界。不得出离。故名盖也。二嗔恚盖嗔恚者。即忿怒之心也。谓诸众生或于违情境上。或追忆他人恼我及恼我亲而生忿怒。以此嗔恚。盖覆心识。禅定善法不能发生。沉滞三界。不得出离。故
		</desc>
	</Doc>
	<Doc>
		<title>五根</title>
		<desc>
            谓修行之人。修四念处观。虽善萌微发。根犹未生。根未生故。善萌易坏。今修五法。使善根生。故以根为名也。一信根谓信于正道及助道法。则能出生一切无漏禅定解脱。是名信根。二精进根谓既信四念处正观及诸助道善法。倍策精进。勤求不息。是名精进根。三念根谓但念正道及诸助道。一心观想。不令邪妄得入。是史念
		</desc>
	</Doc>
	<Doc>
		<title>五根有四事增上</title>
		<desc>
            五根者。眼耳鼻舌身也。增上犹增胜也。一庄严身庄严。端庄严饰也。谓眼耳鼻舌庄严于身。然后完美。于此诸根。若阙一者。便成残陋。若不缺者。全美增胜。是为庄严身也。二导养身导养者。导引资养也。谓眼能见安危之色。耳能闻美恶之声。鼻能嗅香臭之气。舌能尝甜苦之味。如是等诸识。于色声气味。若好若恶皆能分别。导引于身。就好避恶。令身增胜。是为导养身也。三生识识即分别之义。谓眼对色。耳对声。鼻对香。舌对味。身对触。而能生于分别之识及相应法。
		</desc>
	</Doc>
	<Doc>
		<title>五果</title>
		<desc>
            律戒比丘不啖生物。谓如枣杏等果。必以火熟之方食。肤壳之果。须以刀去其皮。然后食。故说此五果之名也。一核果核果者。谓枣杏等。是也。二肤果肤果者。谓梨柰等。是也。三壳果壳果者。谓椰子胡桃石榴等。是也。四果果者。谓松柏等子。是五角果角果者。谓大小诸豆等。是也。
		</desc>
	</Doc>
	<Doc>
		<title>五果回心</title>
		<desc>
            五果。须陀洹斯陀含阿那含阿罗汉辟支佛所证之果也。谓此五人。经劫不等。断尽烦恼。回心向大。证取菩提。故名五果回心。初果八万劫回心初果。即须陀洹也。谓断三结之惑而得此果。超四恶趣。于人天中七返受生。方断诸苦。入于涅盘。过作万劫。当得无上正等菩提。是名初果回心。(华言预流。谓出凡流而预圣流也。三结者。身见。戒取。疑。即三界见惑也。四恶趣者。修罗趣。畜生趣。地狱趣也。七返
		</desc>
	</Doc>
	<Doc>
		<title>五后得智</title>
		<desc>
            后得智者。菩萨行满化他之智也。谓菩萨起行度生。分别显示。击能觉了通达诸法。忆持不失。立正教。令他修行。观一切法。随缘和合。随意所欲。无不满足。故有五种之别也。一通达通达者。谓菩萨由此后得智。而能于观心中所知所见境界一切诸法。皆悉无碍也。二随念随念者。亦名忆持。谓菩萨由后得智。于前观心中。通达诸法境界之相。出观之后。皆能随念亿持不失也。三安立安立亦名成立。谓菩萨由后得智。于所通达诸法境界。能立正教。令他修行也。四和合和合亦名
		</desc>
	</Doc>
	<Doc>
		<title>五悔</title>
		<desc>
            五种皆称悔者。以其皆能灭罪故也。忏悔。则灭峰口意所作之业。劝请。则灭波旬请佛入灭之罪。随喜。则灭嫉他修善之愆。回向。则灭求生三界之心。发愿。则灭修行退志之过也。一忏悔忏。华言悔过。华梵兼举。故称忏悔。忏名修来。悔名改往。谓修将来之善晨。改已往之恶因。是为忏悔。二劝请劝请有二。一者谓十方世界有佛将入涅盘者。劝请住世。利济众生。二者谓十方世界有佛初成正觉者。劝请转
		</desc>
	</Doc>
	<Doc>
		<title>五见</title>
		<desc>
            一身见谓于五阴中。妄计有身。强立主宰。恒起我见。执我我所。是名身见。二边见谓计我身。或断或常。执断非常。执常非断。但执一边。是名边见。三邪见谓邪心取理。颠倒妄见。不信因果。断诸善根。作阐提行。是名邪见。四戒取见谓于非戒之中。谬以为戒。强执胜妙。希取进行。是名戒取见。五见取谓于非真妙法中。谬计涅盘。心
		</desc>
	</Doc>
	<Doc>
		<title>五教佛身</title>
		<desc>五教者。即小始终顿圆也。佛身即如来之身也。如来之身。遍一切处。本无大小形量。但为众生根器利钝不同。故曲垂方便。演说种种法门。示</desc>
	</Doc>
	<Doc>
		<title>五结</title>
		<desc>
            结即系缚之义。谓众生因烦恼妄惑。造诸恶业而为众苦系缚。流转三界。不能出离。故云结也。一贪结谓众生贪着三界生死之法。广行不善。由此能招未来苦果。不得解脱。是名贪结。二恚结谓众生心有恼害。广行不善。由此能招未来苦果。不得解脱。是名恚结。三慢结自恃凌他曰慢。谓众生常起我慢邪慢等。广行不善。由此能招未来苦果。不得解脱。是名慢结。(我慢者。恃己之能。凌侮于他也。邪慢者。不礼塔庙。不敬三宝。不诵经典也
		</desc>
	</Doc>
	<Doc>
		<title>五戒</title>
		<desc>
            一不杀戒谓人若于彼众生。妄加杀害而夺其命。死堕恶道。或生人中。亦寿命短促。若不作是事。名不杀戒。二不偷盗戒谓人若于有主物。不与而窃取之。死堕恶道。或生人中。亦受贫乏报。若不作是事。名不偷盗戒。三不邪淫戒谓人若淫泆无度。好犯他人妻妾。死堕恶道。或生中。妻妾亦不贞良。若不作是事。名不邪淫戒。四不妄语戒谓人若妄造虚言。隐覆实事。诳惑众听。死堕恶道。或生人中。亦口气臭恶。为人所憎。若不作是事。名不妄语戒。五不饮酒戒谓人若饮酒。则纵
		</desc>
	</Doc>
	<Doc>
		<title>五戒配五常五行</title>
		<desc>
            一不杀配仁慈爱好生曰仁。五行之木。亦主于仁仁则不杀。故以不杀配仁也。二不盗配智邪正明了曰智。五行之水。亦主于智。智则不盗。故以不盗配智也。三不邪淫配义制事合宜曰义。五行之金。亦主于义。义则不邪淫。故以不邪淫配义也。四不妄语配信真实不欺曰信。五行之土。亦王于信。信则不妄语。帮以不妄语配信也。五不饮酒配礼处事有则曰礼。五行之火。亦主于礼。礼则防于过失。故以不饮酒配礼也。
		</desc>
	</Doc>
	<Doc>
		<title>五精舍</title>
		<desc>
            释迦谱云。息心所栖。故曰精舍。行者精练之所也。一给孤独园给孤独长者之名。以其仁而聪敏。积而能散。赈乏济贫。哀孤恤独。时美其德。号给孤独。法侧金布地。以买只陀太子园。遂名给孤独园。因建精舍奉佛。佛于其中说法也。二惊岭惊岭。山名也。以其山形。似于惊鸟。故以我焉。中为精舍。佛居此而说法也。三猕猴江猕猴江者。以猕猴尝于此江沐浴。故以名焉。大智度论云。毗耶离。有舍。名猕猴池。佛曾于此说法。翻译名义云。那兰陀波池旁
		</desc>
	</Doc>
	<Doc>
		<title>五净居天</title>
		<desc>
            五净居天者。谓声闻之人。断欲界九品思惑尽。证第三阿那含果而居其中。亦名五不还天。若据俱舍图言。此五天次第而上。若据楞严经言。此五天皆横在第四禅天中。彼四禅天。但能闻此五天之名。而不能知见。如世间圣地道场。多有罗汉所居。而人不能见也。一无烦天谓此天苦乐两灭。心境不交。则无烦恼。故名无烦天也。(苦乐两灭者。离欲界苦及色
		</desc>
	</Doc>
	<Doc>
		<title>五觉</title>
		<desc>
            一本觉本即真性。觉即智慧。论云。所言觉义者。谓心体离念。离念相者。等虚空界。无所不遍。即是如来平等法身。依此法身。说名本觉。二始觉始觉者。谓本觉心源之体。从真起妄而成不觉。若能返妄归真。本觉体显。说名始觉。三相似觉谓十信位人。以舍粗分别执着相故。无明之惑将破。本觉之体将显虽未真
		</desc>
	</Doc>
	<Doc>
		<title>五苦</title>
		<desc>
            一生老病死苦谓众生初受生时。在母腹中窄隘不净。及出胎时。冷风触身。如被物刺。至于衰老。气力羸劣。动止不宁。复有疾痛寒热所恼。至于命终。四大分离。神识飘散。此等因缘。悉皆是苦。是为生老病死苦。二受别离苦谓常所亲爱之人。乖违离散。不得共处。是为爱别离苦。三怨憎会苦谓常所憎恶之人。欲其远离而反共聚。是为怨憎会苦。四求不得苦谓于世间色声之境。及一切利养种种可爱乐者。心欲而不能得。是为求不得苦。五五阴
		</desc>
	</Doc>
	<Doc>
		<title>五类说法</title>
		<desc>
            一佛说佛说者。谓一切经法皆是佛说也。然华严一经。亦通菩萨声闻等共说。此言佛说者。如阿僧只品随好品。乃是如来亲口宣说也。二菩萨说菩萨说者。谓诸大菩萨互相宣说以显主伴互融也。如华严经中十住十行十回向等品。皆是菩萨所说也。(十住者。发心住。治地住。修行住。生贵住。方便具足住。正心住。不退住。童真住。法王子住。灌顶住也。十行者。欢喜行。饶益行。无嗔恨行。无尽行。离痴乱行。善现行。无著行。尊重行。善法行。真实行
		</desc>
	</Doc>
	<Doc>
		<title>五力</title>
		<desc>
            止观辅行问云。名同于根。何须更立。答。善根虽生。恶犹未破。更须修习。令根增长。根成恶破。复名为力。一信力谓信正道及助道法。若信根增长。则能遮诸烦恼。不为偏小诸疑所动。故名信力。二精进力谓行此正道及助道法时。若精进根增长。则能除身心懈怠。成办出世之法。是为精进力。三念力谓念正道及助道法。若念根增长。则能破诸邪想。成就一切出世正念功德。是为念力。四定力谓摄心正道及助道法。若定根增长。则能破诸乱想。发诸事理禅定。是为定力。(事理禅
		</desc>
	</Doc>
	<Doc>
		<title>五力不可到</title>
		<desc>
            俱舍论云。若人舍命。应至无量世界外受生。此中阴识神。游空而去。俄顷即到所生之处。皆由业力所持。虽禅定神通等力而不能遮其不往。亦不能令其住于余道。故名力不可到也。一定力定力者。即诸佛大定之力也。谓诸众生。中阴识神。往于他界受生之时。以由业力所持。速疾而去。即生彼处。虽诸佛大定之力。亦不能遮其不生。故云不可到。二通力通力者。即诸佛神通之力也。谓诸众生。中阴识神。往于他界受生之时。
		</desc>
	</Doc>
	<Doc>
		<title>五力难判</title>
		<desc>
            五难判者。谓定等五种之力。唯识论中不能判摄也。然三界唯心。万法唯识。而不能判此五力者。由斯五种乃圣人不思议境界。不与心识相应。此所以为难判。宗镜录云。有五力唯识不判。是也。一定力定力者。即如来大寂定力也。谓此定力。无染无净。非空非有。生死不能拘。结业不能缚。不起此定。而能普应十方。不与识法相应。是故唯识难判也。二通力通力者。即如来神通之力也。谓此通力。变化无穷。随感而应。不谋而知。彻照万法。非思
		</desc>
	</Doc>
	<Doc>
		<title>五利使</title>
		<desc>
            利即快利之义。谓此五种妄惑。动念即生。造次恒有也。使即驱役之义。谓诸众生。为此五种妄惑。驱役心神。流转三界。无有出期。故名使也。一身见使身见者。谓诸众生。于名色五阴十二入十八界中妄计为身也。由此身见。驱役心神。流转不息故。故名为使。(名色者。名即心也。色即色身也。五阴者。色阴。受阴。想阴。行阴识阴也。十二入者。眼入。耳入。鼻入。舌入。身入。意入。色入。声入。香入。味入。触入。法入也。十八
		</desc>
	</Doc>
	<Doc>
		<title>五轮三昧</title>
		<desc>
            轮有运转摧碾之义。华言正定。谓行者修习禅定三昧。亦必勇猛精进。摧破惑业。从浅至深。从凡入圣。亦犹轮之义也。一地轮三昧地有二义。一住持不动。二出生万物。谓行者修习禅定三昧。若证未到地定。顿觉身心相空。泯然入定。定法持心。如地不动。由未到地出生初禅种种功德。亦犹地之能生物也。是名地轮三昧。二水轮三昧水有二义。一润渍生长。二体性柔软。谓行者修习禅定三昧
		</desc>
	</Doc>
	<Doc>
		<title>五论师</title>
		<desc>
            一阿湿缚窭沙论师华言马鸣。摩诃衍论云。过去世中有一大王。名曰轮陀。有千白鸟皆悉好声。若鸟出声。大王增德。若不出声。大王损德。如是诸鸟。若见白马。则出其声。若不见时。常不出声。尔时大王。遍求白马。终日不得。作如是言。若外道众。能令此鸟鸣者。都破佛教。若佛弟了。能令此鸟鸣者。都破外道。尔时菩萨。用神通力。现千白马。令千鸟皆鸣。绍隆正法。令不断绝。是故世尊。字此菩萨。名曰马鸣。又本传云。此师说法时。能感群马悲鸣。故
		</desc>
	</Doc>
	<Doc>
		<title>五梦法</title>
		<desc>
            一热气多见火谓如人钻火得火。复理火事。以暖相分多。暖想即生。故梦于火。是则热气多而见火也。二冷气多见水谓如人凿井得水。复理水事。以冷相分多。冷想即生。故梦于水。是则冷气多而见水也。三风气多见飞坠谓如人乘风登高。运转初息。以动相分多。动想即生。故梦飞坠。是则风气多而见飞坠也。四闻见多熟境谓如人坐禅诵经。调练身心。以惯习分多。所习之想即生。故梦熟境。是则闻见多而见熟境也。五天神与心灵所感谓如人平昔向善。喜奉神天。以敬奉故
		</desc>
	</Doc>
	<Doc>
		<title>五明</title>
		<desc>
            一声明声即声教。明即明了。谓世间文章算数建立之法。皆悉明了通达。故曰声明。二因明因即万法生起之因。谓世间种种言论及图书印壐地水火风万法之因。皆悉明了通达。故曰因明。三医方明医方即医治之方法也。谓世间种种病患。或癫痫虫毒。四大不调。鬼神咒诅。寒热诸病。皆悉晓了其因。通达对治。故曰医方明。四工巧明工即工业。巧即巧妙。谓世间文词赞咏。乃至营造城邑。农田商贾。种种音乐卜算。天文地理。一切工业巧妙
		</desc>
	</Doc>
	<Doc>
		<title>五逆</title>
		<desc>
            一杀父母谓父母养育。恩同天地。为子者。当竭力孝养奉事。以报其恩。部分行杀逆。若行此事。是为逆罪。即堕地狱。四分律云。若杀父母者。不许出家受具足戒也。二破和合僧谓比丘集众行布萨时。和合作法。若后来者。当随顺寂默。或当出避。若以嗔恶之心。破其法事。令不和合。是为逆罪。律云。破和合僧者。不许出家受具足戒也。三出佛身血谓佛是一切众生慈低级。能令众生悟明自心。出离苦
		</desc>
	</Doc>
	<Doc>
		<title>五篇配五刑</title>
		<desc>
            一波罗夷配死华言极恶。此即根本极恶之戒也。谓修行之。若犯此戒。道果无分。死堕地狱。四分律云。譬如断人头。不可复生。若犯此法。不复成比丘。以由此罪极重。故以死配之。二僧残配流毗尼母云。僧残者。如人为他所斫。残有咽喉。故名为残。盖言人若犯此罪。僧作法除。庶几戒德可复。犹如斫残。咽喉未断。早救尚可。以由此罪。稍轻于前。故以流罪配之。三波逸提配徒华言堕。十诵律云。堕在烧煮覆障地狱。八热通为烧煮。八寒黑暗。通为
		</desc>
	</Doc>
	<Doc>
		<title>五品</title>
		<desc>
            品者次序之义。谓于圆教外凡位中。而有浅深次序之别。故分五品也。一随喜品随喜者。随他修善。喜他得成也。谓佛转法轮。众生得益。我助彼喜。是名随喜品。经云。若闻是经而不毁訾。起随喜心。是也。二读诵品看文曰读。背文曰诵。谓内修圆观。更加读诵。如膏助火。心观益明。是名读诵品。经云。何况读诵受持之者。是也。三说法品说法者。宣传圣言也。谓由读诵故。内解转胜。而复外资讲说。导利于人。化功归己。
		</desc>
	</Doc>
	<Doc>
		<title>五奇特梦</title>
		<desc>
            世尊往昔因中。在山修道。号善慧比丘。得五种奇特梦。走白普光如来。请为解说所梦之相。一梦卧大海光云。梦卧大海者。汝身现居生死海中。未到彼岸。未证涅盘也。二梦枕须弥普光云。梦枕须弥者。以表出生死海。登于彼岸。将证涅盘也。三梦海中一切众生入我身内普光云。梦大海中一切众生入身内者。以示当于尘劳海中。为诸众生作归依处。济度有情。超于彼岸也。四梦手执日普光云。梦执日者。以表智慧光明。普照
		</desc>
	</Doc>
	<Doc>
		<title>五悭</title>
		<desc>
            一住处悭谓有众生。心作是念。于此之处。唯独我住。不容余人。是名住处悭。二家悭谓有众生。心作是念。独我出入此家。不容余人。设有余人。我当于中为胜。是名家悭。三施悭谓有众生。心作是念。我于此中。独得布施。勿与余人。设有余人。勿令过我。是名施悭。四称赞悭谓有众生。心作是念。独称赞我。勿赞余人。设赞余人。勿令胜我。是名称赞悭。五法悭谓有众生。心作是念。独我能知诸经深义。秘惜隐藏不为人说。是名法悭。
		</desc>
	</Doc>
	<Doc>
		<title>五人非器</title>
		<desc>
            谓此五人。皆非受道之器也。一无信非器谓有众生。溺于邪见。闻于大经而生疑谤。堕诸恶道。是为无信非器。二违真非器谓有众生。心自违真逐妄。依傍经法。以求名利。不净说法。集诸邪行。是为违真非器。三乖实非器谓有众生。乖于实道。多无正见。但依言取文。随声取义。超情至理。不入于心。是为乖实非器。四狭劣非器华严出现品云。一切二乘。不闻此经。何况受持。故虽在座。如瞽。是为狭劣非器。(二乘者。声闻乘。缘觉乘也
		</desc>
	</Doc>
	<Doc>
		<title>五人说经</title>
		<desc>
            一佛说谓如来出现于世。为度众生。广说种种诸经。但自金口所宣者。是名佛说。二弟子说弟子即声闻缘觉菩萨等诸大弟子也。谓佛在世时。承佛加被。各运神通。随机演教。化度众生。是名弟子说。三仙说仙即佛会之中。诸大仙人也。谓其从佛入道。誓弘佛化。宣扬正法。饶益有情。是名仙说。四诸天说天即梵释等诸天也。谓如帝释。每于善法堂上。常为忉利诸天。演说般若大经等。是名诸天说。(华言能天主。言帝释者。华梵双举。华言三十三。梵语
		</desc>
	</Doc>
	<Doc>
		<title>五忍</title>
		<desc>
            一伏忍伏即隐伏。忍即忍可。又安忍也。谓地前三贤之人。未得无漏。未能证果。但有智故。能伏烦恼而不能断。故名伏忍。二信忍信者。随顺不疑也。谓初地二地三地菩萨。得无漏信。故名信忍。三顺忍顺即随顺。亦从也。谓四地五地六地菩萨。顺菩提道。趣向无生之果。故名顺忍。四无生忍谓七地八地九地
		</desc>
	</Doc>
	<Doc>
		<title>五散乱</title>
		<desc>
            一自性乱自性散乱者。谓五识不守自性。随逐外境。念念为易也。二外散乱外散乱者。谓意根驰动。随逐外尘。起种种分别也。三内散乱内散乱者。谓心生高下。念念迁流不定也。四粗重散乱粗重散乱者。谓计我我所等粗重之法。不得解脱也。五思惟散乱思惟散乱者。谓弃舍大乘。忆念小乘。不得寂静也。
		</desc>
	</Doc>
	<Doc>
		<title>五上分结</title>
		<desc>
            上分结者。即色界无色界之结惑也。一色爱结色爱者。即色界思惑也。谓色界众生。虽无欲界粗染贪爱。而于上妙五欲。取着无压。由此爱惑系缚。不能出离。故名结也。二无色爱结无色爱者。即无色界思惑也。谓无色界众生。虽无色质。而于受想等法。未能舍离。取着四空禅定欲乐境界。由此爱惑系缚。不能出离。故名结也。三掉结掉者。动也。谓上二界众
		</desc>
	</Doc>
	<Doc>
		<title>五摄论</title>
		<desc>
            摄论者。即摄大乘论也。谓收摄一切大乘圣教法门要义。集而辨之也。此论乃无著菩萨所造。天亲无性二菩萨各作论释。申通其义。梁真谛。唐玄奘二法师。翻译不同。故通名五摄论也。一无著摄论谓无著菩萨造大摄论。三卷成文。是为无著摄论。二天亲摄论谓天亲菩萨。因无著菩萨造大乘摄论。复造论释。申明论议。名大乘摄论释。一十五卷成文。是为天亲摄论。三无性摄论谓无性菩萨。因无著摄论。亦造论释。申通其义。为摄大乘论释。十卷成文。是为无性摄论。四梁摄论谓梁
		</desc>
	</Doc>
	<Doc>
		<title>五神通</title>
		<desc>
            神名天心。通名慧性。天然之心。彻照无碍。故名神通。经云。妙胜菩萨白佛言。世尊。菩萨修习何法。得神通道。佛遂为说欲界中之五通焉。一足不履地谓身能飞行。履空如地。是为足不履地。二知人心命谓能知他人之心。行善行恶。生善处恶处。是为知人心命。三回眼千里谓于天下众生之类。若好若丑。城郭屋舍。山岩树木。回眼之时。无有远近。皆悉能见。是为回眼千里。四呼名即至谓于天下男女。及象马巨细等声。无不能闻。若有呼其名者。或远或近。随即而至。是为呼
		</desc>
	</Doc>
	<Doc>
		<title>五识</title>
		<desc>
            一眼识谓眼根由对色尘即生其识。此识生时。但能见色。是名眼识。二耳识谓耳根由对声尘即生其识。此识生时。但能闻声。是名耳识。三鼻识谓鼻根由对香尘即生其识。此识生时。但能嗅香。是名鼻识。四舌识谓舌根由对味尘即生其识。此识生时。但能尝味。是名舌识。五身识谓身根由对触尘即生其识。此识生时。但能觉触。是名身识。
		</desc>
	</Doc>
	<Doc>
		<title>五事生人中</title>
		<desc>
            谓诸众生能行此五事。则得于人中受生也。一布施谓人常行仁慈。不恡财宝。赈济贫穷。是名布施。二持戒谓人心常念戒。忆持无忘。不作诸恶。是名持戒。三忍辱谓人若遇非理相干。能以情恕。安忍不动。是名忍辱。四精进谓人直心向道。勤行众善。无有懈怠。是名精进。五忠孝谓人秉心端正。事君能致其身。事亲能竭其力。是名忠孝。
		</desc>
	</Doc>
	<Doc>
		<title>五事生天上</title>
		<desc>
            谓诸众生能行此五事。则得生于天上也。一慈心谓人不杀众生。爱惜物命。令众得安。是名慈心。二贤良谓人不盗他人财物。布施无悭。济诸穷乏。是名贤良。三贞洁谓人不犯外色。护戒奉斋。是名贞洁。四诚信谓人不欺于人。护口四过。永无谄佞。是名诚信。五不醉酒谓人尊崇善法。坚修梵行。不酗于酒而发狂乱。是名不醉酒。
		</desc>
	</Doc>
	<Doc>
		<title>五受</title>
		<desc>
            受者领纳也。谓六根之识。领受六尘之境也。一忧受谓心于违情之境。而受煎逼之忧。是名忧受。二喜受谓心于顺情之境。而受忻悦之喜。是名喜受。三苦受谓身于违情之境。而受逼迫之苦。是名苦受。四乐受谓身于顺情之境。而受安逸之乐。是名乐受。五舍受谓心于不违不顺之境。而受无苦无乐无憎无爱之舍。是名舍受。
		</desc>
	</Doc>
	<Doc>
		<title>五所依土</title>
		<desc>
            一法性土谓如来清净法身所依之土。以真如为体。然此身土。体无差别。不变不迁。离相寂灭。是名法性土。二实报土谓如来圆满报身所依之土。以无漏五蕴为体。此由往昔修习十力四无所畏等功德成就。无碍庄严。境智融泯。称实感报之所招感。是名实报土。(无漏者。不漏落生死也。五蕴者。色蕴。受蕴。想蕴。行蕴。识蕴也。十力者。知是处非处智力。知过现未来业报智力。知诸禅解脱三昧智力。知诸根胜劣智力。知种种解智力。知种种界智力。知一切至处道智力。知天
		</desc>
	</Doc>
	<Doc>
		<title>五体</title>
		<desc>
            凡礼敬三宝。必须五体投地。所以折伏憍慢。用表虔诚故也。一右膝疏云。愿我右膝着地之时。令诸众生得正觉道也。二左膝疏云。愿我左膝着地之时。令诸众生于外道法不起邪见。悉得安立正觉道中也。三右手疏云。愿我右手着地之时。犹如世尊坐金刚座。地震现端。证大菩提也。四左手疏云。愿我左手着地之时。令诸众生远离外道。难调伏者以四摄法而摄取之。令入正道也。(四摄法者。布施摄。爱语摄。利行摄
		</desc>
	</Doc>
	<Doc>
		<title>五停心</title>
		<desc>
            停者止也。谓修此五法。止其五种过失之心也。一多贪众生不净观多贪欲之人。于男女身分互相染着。须假作九想不净之观治之。令其贪着之心不起。故云多贪众生不净观。二多嗔众生慈悲观谓多嗔恚之人。于诸违情之境。辄生忿怒当用慈悲观治之。爱念愍伤一切众生。不于彼而起嗔心。故云多嗔众生慈悲观。三多散众生数息观谓心多散乱之人。当用数息观治之。数息者。以鼻中出入之息。或
		</desc>
	</Doc>
	<Doc>
		<title>五通</title>
		<desc>
            一天耳通天耳通者。谓于世间一切众生。苦乐忧喜种种音声。悉能闻也。地天眼通天眼通者。谓于世间一切种种形色。及诸众生死此生彼苦乐之相。悉能见也。三宿命通宿命通者。谓于自身他身多生所行之事。悉能知也。四他心通他心通者。谓于他人心中。思惟种种善恶之事。悉能了知也。五神足通神足通者。谓随意变现。飞行自在。一切所为。无有障碍也。
		</desc>
	</Doc>
	<Doc>
		<title>五妄想</title>
		<desc>
            一坚固安想坚固妄想者。即色阴也。谓诸众生。体因想生。心因想起。命因想传。诸想交固。以成色身。经云。汝现色身。名为坚固第一妄想。二虚明妄想虚明妄想者。即受阴也。谓诸众生。欲想登高。足先酸涩。违顺二相。损益现驰。是则受阴无体。虚有所明。经云。汝今现前。顺益违损。二现驱驰。名为虚明第二妄想。三融通妄想融通妄想者。即想阴也。谓众生念虑是虚情。色身是实质。虽虚实不伦而能相使者。由想融之也。心生虚想。形取实物。其心形异用而能相应者。由想通
		</desc>
	</Doc>
	<Doc>
		<title>五位无心</title>
		<desc>
            无心谓无分别识心也。非全无心。但分别识心不行。故言五位无心也。一睡眠谓众生睡眠之时。六识昏昧。不能见闻觉知。是名睡眠无心。二闷绝谓诸众生。惊倒闷绝。六识昏昧。见闻觉知。一时顿息。是名闷绝无心。三无想定无想定者。即色界无想天所修之定也。谓修无想定时。身心俱灭。念虑灰凝。诸想不起。是名无想定无心。四无想报谓因中厌生灭心。习无想定。故感报生无想天。经五百劫心想不行。是名无想报无心。(
		</desc>
	</Doc>
	<Doc>
		<title>五味</title>
		<desc>
            如来因无垢藏王菩萨。称叹涅盘法胜。乃说此五味。而以醍醐比法华涅盘也。隋朝天台智者大师。因此约如来所说一代圣教次第。立为五时。以对教之相生。机之利钝。譬犹五味之有浓淡焉。一乳味乳味从牛而出。以喻十二部经从佛而宣说也。谓如来最初时。说华严圆顿之教。唯被大机。不摄二乘。盖由此经最初开演。粗妙混融。故譬之以乳味也。(十二部经者。一契经。二重颂。三讽颂。四因缘。五本事。六本生。七希有。八譬喻。九论议。十自说。十一方
		</desc>
	</Doc>
	<Doc>
		<title>五无间狱</title>
		<desc>
            五无间狱者。谓法界有情众生。随所造业。受此苦报。无间断也。一趣果无间趣即向也。谓诸有情。不问男子女人。老幻贵贱。及天龙神鬼。罪业所感。悉同受之。故名趣果无间。二受苦无间谓诸有情。于剑树刀山。镬汤罏炭。洋铜铁汁。备受诸苦。无有体歇。故名受苦无间。三时无间谓诸有情。堕此地狱。历劫受罪。无时间歇。故名时无间。四命无间谓诸有情。堕此地狱。从初入时。至百千万劫。一日一夜。万死万生。受苦无间。故名命无间。五形无间谓此地狱。纵广八万由旬。一
		</desc>
	</Doc>
	<Doc>
		<title>五五百年</title>
		<desc>
            五五百年者。乃如来出世。正像末法之年数也。谓正法一千年。像法一千年。末法一万年。今以二千五百年分为五者。其初二五百年为正法这时。有修证解脱禅定之人。次二五百年为像法之时。人虽有修行而无证果。唯有多闻布施之者。后五百年。乃末法一万年之妆五百年也。此时之人。无修无证。但以鬭诤而为正修。以法有盛衰不同。故分此五五百年也。第一五百年解脱坚固解脱即自在之义。谓诸比丘。于正法五百年中。不攻异学。唯务大乘。利益众生。解脱自在。坚固
		</desc>
	</Doc>
	<Doc>
		<title>五下分结</title>
		<desc>
            下分结者。即欲界之结惑也。一贪结贪者。贪着无厌也。谓欲界众生。于顺情境上。起于贪心。无有厌足。由此贪惑系缚。三界无有出期。故名结也。二嗔结嗔者。忿怒之心也。谓欲界众生。于违情境上。起于嗔心而不自己。由此嗔惑系缚。三界无有出期。故名结也。三身见结身见者。谓欲界众生。于名色五阴十二入十分界妄计为身。由此见惑系缚。三界无有出期。故名结也。(名色者。名即心也。色即色身也。五阴者。色阴。受阴。想阴
		</desc>
	</Doc>
	<Doc>
		<title>五心</title>
		<desc>
            一率尔心率尔犹卒然也。谓人一念之心。初对于境。卒然任运而起。未分别善恶。是名率尔心。二寻求心谓人一念之心。既对于境明了。即推寻求觅而生分别。是名寻求心。三决定心谓人一念之心。于所缘境法既能分别。则审知善恶决定不谬。是名决定心。四染净心谓人一念之心。于法既审知是善是恶。则染净自然而分。是名染净心。五等流心等谓平等。流即流类。谓人一念之心。于善恶法染净既分。则各随类相续。于善法则继净想。于恶法则继染想。念念相续。前后无异。是名等流
		</desc>
	</Doc>
	<Doc>
		<title>五心裁</title>
		<desc>
            一疑佛疑佛者。谓众生心。作如是念。佛为大耶。富兰那等为大耶。由此疑念。不信佛是智人。恶口谗谤。裁断自心善根。故名心裁。二疑法疑法者。谓众生心。作如是念。佛法为胜耶。韦陀等法为胜耶。由此疑念。不信正法。恶口谗谤。裁断自心善根。故名心裁。三疑僧疑僧者。谓众生心。作如是念。佛之弟子为胜耶。富兰那弟子为胜耶。由此疑念。不信三宝。恶口
		</desc>
	</Doc>
	<Doc>
		<title>五辛</title>
		<desc>
            首楞严经云。是五辛。熟食发淫。生啖增恚。十方天仙。嫌其臭秽。咸皆远离。诸饿鬼等。舐其唇物。常与鬼住。福德日销。大力魔王。现作佛身。来为说法。非毁禁戒。赞淫怒痴。命终为魔眷属。永堕无间地狱。是故求菩提者。当断世间五种辛菜也。一大蒜大蒜者。至荤至辛之物也。二茖茖葱者。薤也。其形似韭。类山葱也。三慈葱慈葱者。乃葱之正名也。四兰葱兰葱者。即小蒜也。杂阿含经云。非小蒜。木葱是也。木葱即韭也。
		</desc>
	</Doc>
	<Doc>
		<title>五行</title>
		<desc>
            一圣行圣即正也。谓菩萨依戒定慧所修之行。故名圣行。二梵行梵即净也。谓菩萨无空有二边爱着之染。名之为净。以此净心。运于慈悲。与众生乐。拔众生苦。故名梵行。三天行天即是第一义天。谓菩萨由天然之理而成妙行。故名天行。四婴儿行婴儿。以喻人天小乘也。谓菩萨以慈悲之心。示同人天声闻缘觉小善之行。故名婴儿行。五病行谓菩萨以平等心。运无缘大悲。示同众生。同有烦恼。同有病苦。故名病行。
		</desc>
	</Doc>
	<Doc>
		<title>五性</title>
		<desc>
            一定性声闻因果不易。名曰定性。闻佛声教而得觉悟。名曰声闻。谓惟习声闻之因。而证声闻之果。更不进求佛道。是中定性声闻也。二定性缘觉谓观因缘生灭之法。觉悟真空之理。故曰缘觉。谓唯习缘觉之因。而证缘觉之果。更不进求佛道。是名定性缘觉也。三菩萨性菩萨。华言觉有情。谓菩萨悲智双运。冤亲等观。广利众生。证菩提果。是名菩萨性也。四不定性谓遇缘熏习。修行不定。若不定。若近声闻而习声闻法。若近缘觉而习缘觉法。若近菩萨
		</desc>
	</Doc>
	<Doc>
		<title>五性成佛</title>
		<desc>
            一不定性半成佛不定性者。根性不定也。谓若近声闻。则习声闻法。若近缘觉。则习缘觉法。若近菩萨。则习菩萨道。习声闻觉之法者。沉滞小果。不乐度生。不求佛道。故不成佛。习菩萨利生之行者。取证菩提而得成佛。故名不定性半成佛。二无种性不成佛谓无有正信善根。拨无因果。不受化度。甘溺生死。不求解脱。故名无种性不成佛。三声闻性不成佛声闻者。闻佛声教而悟道之人也。谓声闻根性。惟习生灭四谛之法。而证真空涅盘之果。乐着空寂。怖畏生死。不能起行度生。
		</desc>
	</Doc>
	<Doc>
		<title>五眼</title>
		<desc>
            眼即照烛之义。瑜伽师地论云。能观众色。故名为眼。眼是总名。从用分别。则有五种。一肉眼肉眼者。假父母气血所成也。即人中能见之眼。见近不见远。见前不见后。见内不见外。见画不见夜。见上不见下。因有色质障碍故也。二天眼天眼者。谓诸天因修禅定而得也。此眼远近前后内外昼夜上下。皆悉能见。以无色质障碍故也。三慧眼慧眼者。谓二乘之人。以所得慧眼。观一切法皆空。不见有众生相。及灭一切异相。舍离诸着。不受一切法也。四
		</desc>
	</Doc>
	<Doc>
		<title>五因</title>
		<desc>
            一生因生因者。即业惑也。谓诸众生因业惑而生此身。如诸草木种子依地而生也。二和合因和合因者。如善法与善心和合。不善法与不善心和合。无记法与无记心和合也。三住因住因者。谓如屋有柱。则不倾堕。山河树木。因大地故而得住立。盖谓一切众生。皆依四大烦恼而住也。四增长因者。谓众生因衣服饮食等。能令身根增长。如外草木种子。火所不烧。鸟所不食。则得增长。又如因父母故。子得增长也。五
		</desc>
	</Doc>
	<Doc>
		<title>五欲</title>
		<desc>
            止观云。五尘非欲而其中有味。能起行人须欲之心。故言五欲。常能牵人入诸魔境故也。一色欲谓男女形貌端庄。及世间宝物玄黄朱紫种种妙色。能令众生乐着无厌。故名色欲。二声欲谓丝竹环佩之声。及男女歌咏等声。能令众生乐着无厌。故名声欲。三香欲谓男女身香。及世间一切诸香。能令众生乐着无厌。故名香欲。四味欲谓种种饮食肴饍等美味。能令众生乐着无厌。故名味欲。五触欲谓男女身分柔软细滑。寒时体温。热时体凉
		</desc>
	</Doc>
	<Doc>
		<title>五蕴</title>
		<desc>
            蕴者积聚之义。谓众生由此五法积聚成身。复因此身积聚有为烦恼等法。能受无量生死也。亦名五阴者。阴即盖覆之义。谓能盖覆真性也。翻译名义云。积集有为。盖覆真性。是也。一色蕴色即质碍之义。谓眼耳鼻舌身诸根和合积聚。故名色蕴。二受蕴受即领纳之义。谓六识与六尘相应而有六受。和合积聚。故名受蕴。三想蕴想即思想之义。谓意识与六尘相应而成六想。和合
		</desc>
	</Doc>
	<Doc>
		<title>五蕴实相</title>
		<desc>
            五蕴即色受想行识也。蕴者积聚之义。谓由积聚色等五法。以成色身也。实相者。真如无妄之理也。即此五蕴而是实相之理。故名五蕴实相也。一色蕴实相色即质碍之义。谓色是质碍幻色。实是般若真空。即幻色而明真空。是名色蕴实相。二受蕴实相受即领纳之义。谓受是六根幻受。实是般若真空。即幻受而明真空。是名受蕴实相。三想蕴实相想即思想之义。谓想是缘思幻想。实是般若真空。即幻想而明
		</desc>
	</Doc>
	<Doc>
		<title>五蕴喻</title>
		<desc>
            五蕴。色受想行识也。蕴以积聚为义。谓一切众生。皆由此五法积聚而成身也。故佛为瓶沙王说世间诸法皆非坚实。而以此五种为喻焉。一色如聚沬喻色即众生色身。沬即水沬。谓沬因风吹水成聚。虚有相状。体本不实。以譬众生色身。亦如聚沬。虚假不实也。二受如水泡喻受即领受之义。水泡即浮沤也。谓水因风动。或因物系。忽尔成泡。须臾即没。以譬众生所受苦乐之事。亦如水泡。起灭无常也。三想如阳焰喻想即想念之
		</desc>
	</Doc>
	<Doc>
		<title>五种阿阇黎</title>
		<desc>
            华言轨范。谓其能为人轨范。故云阿阇黎也。一出家了阿阇黎出家阿阇黎者。即比丘剃度之师也。谓出家者。必须依师而得剃度。律云。所依得出家者。是也。二受戒阿阇黎受戒阿阇黎者。即比丘受戒之师也。谓既得出家。必须依师求受戒法。律云。于受戒时得作羯磨者。是也。三教授阿阇黎教授阿阇黎者。即比丘教授之师也。谓既得戒法。必须得师教授威仪。律云。从教授得威仪者。是也。四受经阿阇黎受经阿阇黎者。
		</desc>
	</Doc>
	<Doc>
		<title>五种阿那含</title>
		<desc>
            华言不来。又云不还。谓不还来欲界受生。即第三果也。以其根有利钝。行有勤怠。于证阿罗汉果。有先后之不同。故分为五也。一中般涅盘中即中阴。亦名中有。以人死之后。未得托生之识身也。华言灭度。谓此阿那含。从欲界没。生色界时。于色界中有身。便断上地余惑。证阿罗汉。得般涅盘也。二生般涅盘生者。于色界受生也。谓此阿那含。于欲界得第三果。已从欲界没。生于色界。便断上
		</desc>
	</Doc>
	<Doc>
		<title>五种般若</title>
		<desc>
            一实相般若实相即般若体也。谓明了一切诸法皆空。离一切虚妄之相。故名实相般若。二观照般若观照即般若之智用也。谓因观照明了法无相。悉皆空寂。以显即体之用。故名观照般若。三文字般若文字是能诠之文。般若是所诠之法。能所合成。以语言文字。性本空寂。故名文字般若。四境界般若境界即诸法之境界也。谓境无自相。由智显发。以根本后得二智。照了一切诸法境界。悉本空寂。从境得名。故名境界般若。(根本智者。即菩萨亲证本
		</desc>
	</Doc>
	<Doc>
		<title>五种比量</title>
		<desc>
            比量者。谓思惟决择。推度境界。定其理也。一相比量谓随其所有相貌相属。或由现在及先所见推度境界。如以见幢故。比知有车。以见憧故。比知有火。如是以王比国。以夫比妻。以角犎比牛。以形輭发黑。轻举色美。比知是少。以面皱发白等。比知是老。以具如来微妙相好。智慧寂静。胜行辩才。比知如来应正等觉。具一切智。诸如是等。名相比量。二体比量谓由现见彼自体性故。比类彼物不现见体。或现见一分自体。比类余分。如以现在比类去
		</desc>
	</Doc>
	<Doc>
		<title>五种不翻</title>
		<desc>
            翻即翻译。谓译彼梵音而成此华言也。不翻者。以此五种不可翻故也。一秘密不翻微妙深隐曰秘。互不相知曰密。谓诸陀罗尼。是佛秘密之语。经中悉存是为秘密故不翻也。二多含不翻谓如具含自在炽盛端严名称吉祥尊贵主义。经中但存是为多含义故不翻也。三此方无不翻谓如华言胜金洲。西域有树。名阎浮树。下有河。河有金沙。故名胜金。今不言胜金者。以此方无此树故。诸经中但存是为此方
		</desc>
	</Doc>
	<Doc>
		<title>五种不男</title>
		<desc>
            法华经云。菩萨不应亲近五种不男之人以为亲厚。正谓此五种也。一生不男谓人从生来。男根不满。是名生不男。二犍不男犍谓人以刀去其男根。是为犍不男。三妒不男谓男根似无。见他行淫。因生妒心。遂或有根。是名妒不男。四变不男谓根能变现也。遇男则变为女。遇女则变为男。是名变不男。五半不男谓半月能男。半月不能男。是名半不男。
		</desc>
	</Doc>
	<Doc>
		<title>五种不应施</title>
		<desc>
            一非理求财谓不顺理所得财物。是不净物。故不应施与人也。二酒及毒药谓酒及毒药。能令众生狂乱失命。故不应施与人也。三罝罗机网罝。菟网也。罗鸟网也。机。机弩也。网。即网罟也。皆设以掩取禽兽者心。谓是恼害众生之器。故不应施与人也。四刀杖弓箭谓刀杖弓箭。是杀害众生之器。故不应施与人也。五音乐女色谓音乐女色。而能惑乱众生正性。故不应施与人也。
		</desc>
	</Doc>
	<Doc>
		<title>五种藏</title>
		<desc>
            一如来藏藏即含藏也。谓真如法性之体。不离一切众生色心。具足圆满染净诸法。是名如来藏。二自性清净藏谓一切众生。自性清净心。从无始已来。三智四德。具足无缺。烦恼垢缠。不能染污。是名自性清净藏。三法身藏谓圣人自性清净法身。为无上菩提河沙功德之所依止。是名法身藏。四出世间上上藏谓圣人已得无量胜妙功德。圆满无上菩提。显示一切总持法门。而
		</desc>
	</Doc>
	<Doc>
		<title>五种忏悔</title>
		<desc>
            普贤观经云。若国王大臣欲忏悔者。当修行五事。即是名忏悔也。一不必礼拜应常忆念第一义空谓不必拘于礼诵之功。但当存心忆念正理。不谤三宝。不于修梵行人作恶留难。是即忏悔也。二孝养父母恭敬师长梵网经云。孝名为戒。亦名制止。既能孝养父母。恭敬学法受戒之师。则无悖逆之罪。是即忏悔也。三正法治国不邪枉人民谓以正顺之道治安邦国。亦常教化人民。敬信三宝。修持戒善。勿以邪法枉屈于人。是即忏悔也。四于六斋日勑诸境内令行不杀六斋日。即每月初八十四十
		</desc>
	</Doc>
	<Doc>
		<title>五种大师功德</title>
		<desc>
            一戒行无失谓比丘于如来所制戒律。常能坚守执持。无有毁犯过失。具是功德。方宜为人戒法之师也。二善建立法谓比丘于诸戒律。善能建立一切法。则令人修学。无所违越。具是功德。方宜为人戒法之师也。三善制立所学谓比丘于律仪中当学之法。善能裁制安立。令无差谬。具是功德。方宜为人戒法之师也。四善断疑惑谓比丘于所建立法则。及所当学。或众有所疑。善能广为开说。断除其惑。令得如式修持。具是功德。方宜为人戒法之师也。五教授出离
		</desc>
	</Doc>
	<Doc>
		<title>五种法身</title>
		<desc>
            一法性生身谓此法性。体本圆常。该通万有。如来之身。由此出生。故名法性生身。二功德法身谓如来以万行功德为因。而成法身之果。故名功德法身。三变化法身谓如来法身。无感不形。无机不应。如千江月。随水现影。影虽有殊。月本是一。故名变化法身。四虚空法身谓如来法身。融通三际。包括大千。一性圆明。诸尘不染。故名虚空法身。五实相法身谓如来法身。离诸虚妄。会极真如。不生不灭。故名实相法身。
		</desc>
	</Doc>
	<Doc>
		<title>五种法师</title>
		<desc>
            法者轨则也。师者匠也。法虽可轨。体不自弘。弘之在人。是故五种弘经之人。皆得称为法师也。一受持信力故受。念力故持。谓于如来言教。以坚固深信受之。于己忆持不忘。是为受持法师。二读经对文曰读。谓正心端坐。目睹经文。口宣句读。是为读经法师。三诵经背文曰诵。谓习读既熟。不须对文。自然成诵。是为诵经法师。四解说谓圣教之义难解。若能分明解释。训授于人。是为解说法师。五书写谓于诸佛经典。若能书写广传。流通大法。是为书写法师。
		</desc>
	</Doc>
	<Doc>
		<title>五种梵音</title>
		<desc>
            梵音者。即大梵天王所出之声。而有五种清净之音也。一正直音谓诸梵天。禅定持身。无诸欲行。而其音声。端正质直而不邪曲。是名正直音。二和雅音谓诸梵天。心离欲染。爱乐律仪。而其音声。柔和典雅。离诸粗犷。是名和雅音。三清彻音不浊曰清。透明曰彻。谓诸梵天。戒行清净。心地圆明。而其音声。清净明彻。是名清彻音。四深满音谓诸梵天。净行圆满。心光湛寂。而其音声。幽深充满。而不浅陋。是名深满音。五周遍远闻音足备曰周。普通曰遍。谓诸梵天。心光莹净。
		</desc>
	</Doc>
	<Doc>
		<title>五种果</title>
		<desc>
            一异熟果谓诸众生。现世作不善业。则招来世恶趣之果。若作有漏善业。则招来世善趣之蛤。以其异世成熟。是名异熟果。二等流果等即同等。流即流类。谓诸众生由修不善故。乐住不善。则不善之业转多。若修善法。故。乐住善法。则善法增长。果随业转。业与果同。业果相似。是名等流果。三离系果离系果离系者。远离系缚也。
		</desc>
	</Doc>
	<Doc>
		<title>五种结界相</title>
		<desc>
            一种结界相者。乃是如来制比丘结界之法也。谓比丘若作法事。若行布萨。若建塔寺。或于空地。或在山林。或于水边。随其形量广狭大少。必须结界以立界相。故说此五种之名相也。一方相方相者。谓结界之地。其形方正也。以其四方或一方。有长流之水。则以水为界相。若是无源不常流者。则不可为界相。或有树。则以树为界相。若是枯朽之树及不相连者。亦
		</desc>
	</Doc>
	<Doc>
		<title>五种净肉</title>
		<desc>一不见杀谓眼不曾见杀者。是为净肉。二不闻杀谓耳不曾闻杀声者。是为净肉。三不疑为我杀谓知彼为祠天等故杀。而不专为我杀。是为净肉。四自死谓诸鸟兽命尽自死者。是为净肉。五鸟残谓鹰鹞等所食鸟兽余残者。是为净肉。
		</desc>
	</Doc>
	<Doc>
		<title>五种净食</title>
		<desc>
            佛制诸禁戒。令诸比丘勿啖生气。若有草菜瓜果。当以火刀爪等。先净之。方可得食。故有此五种净食也。一火净谓一切瓜果等物。先当以火烧煮令熟。净方食之。是名火净。律云。以火触着。是也。二刀净谓一切瓜果等物。先当以刀去其皮核。然后食之。是名刀净。律云。以刀损坏。是也。三爪净谓一切瓜果等物。先当以爪甲去其皮壳。然后食之。是名爪净。律云。以爪甲伤损。是也。四蔫乾者。物不鲜也。谓一切瓜果等物。自
		</desc>
	</Doc>
	<Doc>
		<title>五种眷属</title>
		<desc>
            五种眷属者。谓如来说法。必假彼缘。缘即受道之人也。人受道已。因法为亲。即成眷属。譬如父母遗体。揽以成身。得为天性。天性亲爱。更相敬顺。故名眷属也。一理性眷属谓诸佛众生。理性平等。自然相关。法华经云。我于众圣中尊。世间之父。一切众生。皆是吾子。是则未曾受道者。亦得称为眷属。故名理性眷属也。二业生眷属谓由往昔闻法之善业。复生佛世。受道得度。故名业生眷属。三愿生眷属谓昔由闻法结缘。未得证果。曾发誓愿。务在得道。今乘宿愿。见佛闻法。
		</desc>
	</Doc>
	<Doc>
		<title>五种乐</title>
		<desc>
            一出家乐出家乐者。谓世间之人。多诸业惑烦恼。出家达道。永断是苦也。二远离乐远离乐者。即初禅天之乐也。谓初禅能远离欲界爱染烦恼。得觉观禅定。而生喜乐也。三寂静乐寂静乐者。即二禅天之乐也。谓二禅离初禅觉观散动。澄心寂静。乃发胜定之乐也。四菩提乐华言道。谓菩萨无漏果成。自受菩提之乐。以慈心故。复以此乐转施众生也。五涅盘乐梵涅盘。华言灭度。谓菩萨息
		</desc>
	</Doc>
	<Doc>
		<title>五种菩提</title>
		<desc>
            一发心菩提华言道。谓十信菩萨于无量生死中。为阿耨多罗三藐三菩提故而发大心。名为发心菩提。二伏心菩提谓十住十行十回向位菩萨。折诸烦恼。降伏其心。行诸波罗蜜。利益众生。是名伏心菩提。(十住者。发心住。治地住。修行住。生贵住。方便具足住。正心住。不退住。童真住。法王
		</desc>
	</Doc>
	<Doc>
		<title>五种色法</title>
		<desc>
            色即质碍之义。凡依正色法。不出此五也。一极略色谓于色上。分析长短形相粗细。以至极微故名极略色。二极迥色谓上见虚空青黄等色。乃是显色。若下望之。则此显色至远而为难见。是名极迥色。三受所引色受即领受。引即引取。如受诸戒品。戒是色法所受之戒。即是受所引色。又如意识领纳声香味触等法。乃至忆念过去曾见境
		</desc>
	</Doc>
	<Doc>
		<title>五种僧</title>
		<desc>
            一无耻僧毁犯禁戒。不守真风。形预僧流。行过俗务。是名无耻僧。二痖羊僧谓于三藏教。无所了达。譬如痖羊。无辩说用。是名痖羊僧。三明党僧谓好于游散。惟务鬭诤。善生机巧。结构朋党。是名朋党僧。四世俗僧谓昏昏度日。兀兀延生。心想闲缘。身营世务。是名世俗僧。五胜义僧谓解慧有余。辩才无碍。随机演教。接物利生。是名胜义僧。
		</desc>
	</Doc>
	<Doc>
		<title>五种善根发相</title>
		<desc>
            一息道善根发相谓修禅之人。由先数息而修止观。故得身心调适。妄念皆止。因是自觉渐渐入定。泯然空寂。或经一日二日。乃至一月二月。不退不失。即于定中忽觉身心运动。而发痛痒冷暖等触。触相发时。身心安定。悦豫清净。不可为喻。是为息道善根发相。二不净观善根发相谓修禅之人。于其定中。身心虚寂。忽然见他男女身死。死已坏烂。白骨狼藉。其心悲喜。厌患所爱。是为不净观善根发相。三慈心善根发相谓修禅之人。于其定中。忽然发心。慈念众生。或缘亲
		</desc>
	</Doc>
	<Doc>
		<title>五种甚深</title>
		<desc>
            甚深者。即如来所证真如理智境界也。以此五法深妙难解。非声闻缘觉之所能知故也。一义甚深义甚深者。谓如来所证种智性义。微妙不可思议也。二实体甚深实体甚深者。谓如来所证实相理体。不空不有。非如非异。不可思议也。三内证深内证甚深者。谓如来所证所得一切智慧。甚深无量。其智慧门。难解难入。不可思议也。四依止甚深依止甚深者。谓如来所证真如法体。遍一切处。无染无净。不变不迁。于一切法。不即不离。不可思议也。五无上甚深无上甚深者。谓如来所证阿耨
		</desc>
	</Doc>
	<Doc>
		<title>五种声闻</title>
		<desc>
            一决定声闻谓久习小乘。积劫功圆。而证得小果。是名决定声闻。二退道声闻谓此声闻本习大乘。积劫修道。中间为厌生死。退大道心。取证小果。是名退道声闻。三应化声闻谓诸佛菩萨。为前二种声闻故。内秘佛菩萨之行。外见声闻之形。引诱小乘。令入大乘。是名应化声闻。四增上慢声闻厌居生死。欣乐涅盘。修习小乘。以少为足。未得谓得。未证谓证。是名增上慢声闻。五大乘声闻谓以佛道声。令一切闻。不住化城。终归实所。是名大乘声闻。(化城者。无而倏有名化。防非
		</desc>
	</Doc>
	<Doc>
		<title>五种通</title>
		<desc>
            一道通道即道理。谓证中道之理而能起用。无心应物。缘化万有。犹如影像。水月空华。无有定体。是名道通。二神通神即心神。谓静心照物。宿命记持。种种分明。皆随定力。无有障碍。是名神通。三依通依即依凭。谓依凭术法。任意无碍。如乘符往来。药饵灵变之类。是名依通。四报通谓鬼神先知。诸天变化。中阴了生。神龙隐变。是名报通。五妖通谓狐狸老变。木石
		</desc>
	</Doc>
	<Doc>
		<title>五种邪命</title>
		<desc>
            谓以此五种邪法。用求利养而自活命。为比丘者。当深戒之。一诈现异相谓诸比丘。违佛正教。于世俗人前。诈现奇特之相。令其心生敬仰。而求利养。是为邪命。二自说功能谓诸比丘。以辩口利词。抑人扬己。自逞功能。令所见者心生信敬。而求利养。是为邪命。三占相吉凶谓诸比丘攻学异术。卜命相形。讲谈吉凶。而求利养。是为邪命。四高声现威谓诸比丘大语高声。诈现威仪。令人畏敬。而求利养。是为邪命。五说所得利以动人心谓诸比丘。于彼得利
		</desc>
	</Doc>
	<Doc>
		<title>五种性</title>
		<desc>
            种者能生之义。性者不改之义。性有三种不同。有理性之性。有性分之性。有数习之性。此之五种。乃数习性分之性也。以由菩萨修观断惑。证理历位。从十住至于等觉。次第浅深不同。故有五种之性也。一习种性谓十住菩萨。研习空观。破见思惑。是名习种性。(见思惑者。谓意根对法尘起诸分别曰见。眼耳鼻舌身五根对色声香味触
		</desc>
	</Doc>
	<Doc>
		<title>五众</title>
		<desc>
            一比丘华言乞士。乞是乞求之名。士是清雅之称。谓上乞法以资慧命。下乞食以资色身。净命自活。福利众生。破憍慢心。谦下自卑。以成清雅之德也。二经丘尼华言女。大智度论云。尼得无量律仪。故应次于比丘。佛以仪法。嫌于混杂。令在沙门后。故名比丘尼。三式叉摩那华言学法女。行事钞云。式叉尼具学三法。一根本。谓不作四重。(即杀盗
		</desc>
	</Doc>
	<Doc>
		<title>五住地惑</title>
		<desc>
            五住者。谓三界见惑为一住。三界思惑分为三住。根本无明为一住。共成五住也。由此五惑。能令众生住着生死。故名住地也。一一切见住地惑一切见者。即三界分别见惑也。谓诸众生。由意根对法尘分别。起诸邪见。住着三界。故名一切见住地惑。二欲爱住地惑欲爱者。即欲界思惑也。谓诸众生。由五根对五尘境起贪爱心。而于欲界住着生死。故名欲爱住地惑。(五根者。眼根。耳根。鼻根。舌
		</desc>
	</Doc>
	<Doc>
		<title>五浊</title>
		<desc>
            一众生浊谓众生多诸弊恶。不孝敬父母尊长。不畏恶业果报。不作功德。不修斋法。是名众生浊。二见浊谓正法已灭。像法渐起。邪法转生。邪见增盛。不修善道。是名见浊。三烦恼浊谓众生多诸爱欲。悭贪鬭诤。谄曲虚诳。摄受邪法。恼乱心神。是名烦恼浊。四命浊谓往古世时。人寿八万四千岁。今时人寿转减。百岁者稀。以恶业增故。寿数短促。是名命浊。五劫浊劫。华言分别时节。谓减动中。人寿减至三十岁时。饥馑灾起。减至二十岁时。疾疫灾起。减至一十
		</desc>
	</Doc>
	<Doc>
		<title>西域四姓</title>
		<desc>
            谓四种人。妄计我从梵天而生。故称梵生。婆罗门自计从梵天口生。刹帝利自计从梵天脐生。毗舍自计从梵天胁生。首陀自计从梵天脚生。以此贡高。自谓第一。实非第一也。一婆罗门华言净行。或在家。或出家。世世相承。以道学为业。自称是梵天苗裔。守道居贞。洁白其操。故谓之净行。二刹帝利华言田主。为世间大地之主。即王种也。三毗舍亦云吠奢。即商贾种也。四首陀亦云戌陀罗。即农人种也。
		</desc>
	</Doc>
	<Doc>
		<title>息有四种相</title>
		<desc>
            息即鼻中出入之气也。谓坐禅之人。若欲摄心入定。必先行数息之法。息有四种不同。故须拣其粗而守其细也。一风谓鼻中之气。出入有声为风。坐禅之人。若依之而数。则心散难调。故须拣而不用也。二喘谓鼻中之气。虽无声相。而滞不通者为喘。坐禅之人。若依之而数。则心结难定。故须拣而不用也。三气谓鼻中之气。虽无风喘之相。而出入不细者为气。坐禅之人。若依之而数。则心劳难定。故须拣而不用也。四息谓鼻中之气。无前三种粗相。而出入绵绵。若存若亡者
		</desc>
	</Doc>
	<Doc>
		<title>悉达太子二相</title>
		<desc>
            华言顿吉。即佛幼时之名也。二相者。谓佛初生时。净饭王令相师占之。相师云。太子相好。具有轮王及成佛之相也。一轮王相轮王相者。谓转轮圣王。亦具三十二相也。相师言。太子具足是相。若其在家。当作转轮圣王。王四天下也。(三十二相者。足安平相。千辐轮相。手指纤长相。手足柔软相。手足缦网相。足跟满足相。足趺高妙相。腨如鹿王相。手过膝相。马阴藏相。身纵广相。毛孔生青色相。身毛上靡相。身金色相。身光面各一丈相。皮肤细滑相。七处平满
		</desc>
	</Doc>
	<Doc>
		<title>洗浴五利</title>
		<desc>
            十诵律云。佛在舍卫因。时有比丘癞病。求治于药师耆域。耆域告病比丘言。汝可洗浴。病即得瘥。比丘言。佛未听入浴室。诸比丘以是事白佛。佛遂听入洗浴。故说此五种利也。一除垢除垢者。谓澡浴身体。则诸垢秽悉皆除去也。二身清净身清净者。谓澡浴身体。垢秽既除。则身体清净也。三除寒冷除寒冷者。谓澡浴身体。则清净和畅。一切寒冷自除也。四除身中风除身中风者。谓澡浴身体。得无寒冷。则风邪等
		</desc>
	</Doc>
	<Doc>
		<title>贤首五教</title>
		<desc>
            贤首国师。唐则天时。于王宫讲华严经。感五云凝空。四华垂地。因赐以贤首之号。师以如来所说之法而浅深不同。乃约义立此五种之教。以华严一经。是佛称性宣扬。圆融法界之性。判为一乘圆教。余经律论。判属小始终顿四教。故名贤首五教。一小教此教以随机故。但说人空。不明法空。纵少说法空。亦不明显。但依六识三毒。建立染净根本。未尽法源。唯论小乘。名为小教。(六哀者。眼识。耳识。鼻识。舌识。身识。意识也。
		</desc>
	</Doc>
	<Doc>
		<title>现在五果</title>
		<desc>
            谓以十二因缘。分为三世因果。无明与行二者。是过去之因。爱取有三者。是现在之因。生老死二者。是未来之果。识与名色六入触受五者。是现在五阴之身。故名现在五果也。一识识者。谓初入胎阿赖耶现行之识也。以由过去无明业行为因。而此识与父母三缘和合。乃有色身增长。是为胎中现在果也。二名色名即识心。色即羯逻蓝也。此之名色。是胎中初七日之形位。诸根未成之称。即五蕴肉团之
		</desc>
	</Doc>
	<Doc>
		<title>小三灾</title>
		<desc>
            一饥馑灾谓人寿八万四千岁时。历过百年。人若生时。寿减一岁。如是人寿减至三十岁时。天不降雨。由大旱故。草菜不生。思欲见水。尚不可得。何况饮食。以是因缘。世间人民饥馑死者。其数无量。是名饥馑灾。二疾疫灾谓人寿减至二十岁时。有大疾疫。种种诸病。一切皆起。以是因缘。世间人民疾疫死者。其数无量。是名疾疫灾。三刀兵灾谓人寿减至一十岁时。诸人各起鬭诤。手执草木。即成刀仗。由此器仗。互相残害。以是因缘。世间人民刀兵死者。其数无量。是名刀兵灾
		</desc>
	</Doc>
	<Doc>
		<title>小四相</title>
		<desc>小四相者。此就一念而论也。一生相谓以根对尘。一念心生。是为生相。二住相谓一念之心。蹔尔相续。是为住相。三异相谓一念之心。初后不同。是为异相。四灭相谓尘境既忘。心念亦灭。是为灭相。</desc>
	</Doc>
	<Doc>
		<title>晓公四教</title>
		<desc>
            唐元晓法师。海东新罗人。来此弘宗。亦立四教判释诸经。故称晓公四教焉。一三乘别教谓如四谛缘起经等。声闻缘觉萨三乘之所共学。于中二乘。未明法空。即是别相。故云三乘别教。二三乘通教谓如般若深密经等。声闻缘觉菩萨三乘之所共学。于中说诸法空。即是通相。故云三乘通教。三一乘分教谓如梵网经等。菩萨不与二乘共学。名为一乘。于中未显法之周普。名为随分。故云一乘分教。四一乘满教谓如华严经等。其中具明法界之理。圆融周普。故云一乘满教。
		</desc>
	</Doc>
	<Doc>
		<title>孝顺五善根</title>
		<desc>
            一少病少病者。谓诸众生若能孝养敬顺父母。则感病苦不侵。身得安乐也。二端正端正者。谓诸众生若能孝养敬顺父母。则感颜貌端正。无诸陋劣也。三有大威势有大威势者。谓诸众生若能孝养敬顺父母。则感势力增胜。威德盛大也。四生上种族生上种族者。谓诸众生若能孝养敬顺父母。则感生于大姓种族。不生贫贱之家也。五多有资生多有资生者。谓诸众生若能孝养敬顺父母。则感财宝具足。资生丰盛。无诸乏少也。
		</desc>
	</Doc>
	<Doc>
		<title>邪正二戒</title>
		<desc>一邪戒谓外道之人。执邪为道。非因计因。自计前世因。从遍中来。便即独立。行于苦行。或计因从狗中来。便即啖食粪秽。行于苦行。是名邪戒。二正戒谓佛未出世时。轮王亦教人行于不杀不盗等十善。即此十善戒法。是名正戒。
		</desc>
	</Doc>
	<Doc>
		<title>行四依</title>
		<desc>
            谓出家之人。依此四法而修。则能成就圣道也。一着粪扫衣着粪扫衣者。谓视同粪土。扫除不用。即世人所弃币垢之依也。修道之人。当收拾净洗。补凑穿着。如此则心无所恋。能成道业矣。二常行乞食乞食者。谓出家之人。常以乞食自活其命也。三树下坐树下坐者。谓出家之人。不宜营治舍宅。当于树下或石窟中。随便而居。修习禅定也。四用陈腐药用陈腐药者。谓出家之人。若患病时。当用陈年朽腐之药而调治之。病瘥即止。不得贪乐新好药物而预积蓄也。
		</desc>
	</Doc>
	<Doc>
		<title>性虚空十义</title>
		<desc>
            谓真如性体。广博无量。犹若虚空。有斯十义也。一无障碍义无障碍者。谓真如性体。于一切诸法。圆融通达。悉无障碍也。二周遍义周遍者。谓真如性体。于一世处无不周遍也。三平等义平等者。谓真如性体。于一切法。等无有异也。四广大义广大者。谓真如性体。广而无边。大而无外也。五无相义无相者。谓真如性体。圆明寂绝。离诸色相也。有净义清净者。谓真如性体。湛然莹彻。无所染污也。七不动义不动者。谓真如性体。圆常凝静。不迁不变也。八有空义有空者。谓真如性
		</desc>
	</Doc>
	<Doc>
		<title>修大涅盘得五事</title>
		<desc>
            涅盘。华言大灭度。大即法身。灭即解脱。度即般若。此即大乘涅盘也。一不闻得闻谓大涅盘甚深微密之义。一切众生心中。无不具足。以由旷大劫来。无明覆故而不得闻。今者修习大涅盘法。达于如来性常之理。昔所不闻而能得闻。是为不闻得闻也。二闻已利益谓闻是大涅盘微妙已。思惟其义。复能书写读诵。为他广说。令彼开解自利利他。则为一切天人之所敬仰。不久得证佛果菩提。是名闻已利益也。(
		</desc>
	</Doc>
	<Doc>
		<title>修定三障</title>
		<desc>
            一沉错闇蔽障谓行人修定之时。沉昏瞪矒。无所别知。由是障诸禅定。不得开发。名为沉昏闇蔽障。二恶念思惟障谓行人修定之时。虽不沉昏。而恶念忽起。欲毁禁戒。作诸不善等事。因是障诸禅定。不得开发。是为恶念思惟障。三境界逼迫障谓行人修定之时。虽无如上沉昏恶念等事。而身或卒痛魔恼竞起。或自见身陷入于地。火来烧身。高崖坠落。猛虎奔逐。乃至罗刹诸恶相现。逼恼行人。令生惊怖。障诸禅定。是名境界逼迫障。
		</desc>
	</Doc>
	<Doc>
		<title>修净土五念门</title>
		<desc>
            一礼拜门谓修净土之人。清净身业。面对阿弥陀如来。一心翘勤。恭敬礼拜。愿生彼国。是名礼拜门。二赞叹门谓修净土之人。清净口业。称叹如来名号功德光明智相。如实修行。求生彼国。是名赞叹门。三作愿门谓修净土之人。清净意业。发大誓愿。如实修行奢摩他。求生彼国。是名作愿门。四观察门谓修净土之人。用观观察。则有三种。一观察彼佛国土功德庄严。二观察何弥陀佛功德庄严。三观察彼诸
		</desc>
	</Doc>
	<Doc>
		<title>修忍五相</title>
		<desc>
            忍即安忍。菩萨为化度一切众生。而诸众生虽以种种诸恶加我。悉无嗔恨。故有五种相也。一众生相菩萨若被他人打骂。即观宿世流转生死之时。一切众生。皆我父母师长。当生恭敬。由此观故。灭怨憎相。生亲友相。如是修法于慈忍。成就众生。是为众生相。二法相菩萨修慈忍时。谛观世间一切诸法。皆即法界真实之理。无取无舍。无嗔无喜。平等一相。由是观故。灭众生相。成就法相。是为法相。三无常相菩萨修慈忍时。思惟一切众生及诸万物。皆悉无常。谁是骂者。谁是受
		</desc>
	</Doc>
	<Doc>
		<title>修十种善法如师子王</title>
		<desc>
            菩萨因修善法。得无上正真之道。为天人师。令一切邪魔外道。见者无不调伏。如师子王。有大威力。而能慑伏诸兽。所向无不自在。故以为喻也。一得不惊怖谓菩萨以勇猛精进。得最上乘。于诸法中无与等者。故能游戏生死。不惊不怖。得大自在。如师子王。于百兽中莫能与等。游行之处。无所惊怖也。二得无怯惧谓菩萨具大智辩才。于一切诤之时。无少怯惧。亦不矜胜。如师子王。闻彼野干诸恶兽声。终无怯惧也。三心无退屈谓菩
		</desc>
	</Doc>
	<Doc>
		<title>修行五门</title>
		<desc>
            一修行施门施有三义。谓若见一切来求索者。所有财物。随力施与。舍自悭贪。令彼观喜。即资生施也。若见厄难恐怖危逼。随己堪任。方便救济。令彼无畏。即无畏施也。若有众生来求法者。随己所解。方便为说。不为贪求名利恭敬。唯念自利利他。回向菩提。即法施也。是名修行施门。二修行戒门谓不作众恶。远离愦闹。修头陀行。乃至小罪。心生怖畏。惭愧改悔。不轻如来所制禁戒。常护讥嫌。防止过失。故名修行戒门。三修行忍门谓
		</desc>
	</Doc>
	<Doc>
		<title>玄门无碍十因</title>
		<desc>
            玄门者。即十玄门也。以此十法性德为因。起大业用。令彼玄门诸法。混融无碍。重重无尽。故云玄门无碍十因也。一唯心所现谓世间出世间一切诸法。唯是真心所现。在法唯心现。全法是心。心既圆融。法亦无碍。经云。知一切法。即心自性。是也。二法无定性谓一切诸法。既唯心现。从缘而起。无定性也。所谓小非定小。于一微尘能含太虚。大非定大。轮围无数入毛端中。经云。金刚围山数无量。悉能安置一毛端。是也。三缘起相由谓缘
		</desc>
	</Doc>
	<Doc>
		<title>阎浮提人三事胜余三洲</title>
		<desc>
            华言胜金洲。即南洲也。三洲者。果弗于逮。西瞿耶尼。北郁单越也。一勇猛强记谓南洲之人。于诸教法勇猛读诵。记闻广博。心不忘失。其余三洲。则不能然。所以胜之也。二勤修梵行谓南洲之人。于诸清净梵行。则能精勤修习。期证道果。其余三洲。则不能然。所以胜之也。三佛出其土谓南洲乃是中华文物之国。一切圣贤。皆出其中。其人易化。所以佛之降生。必在斯土。其余三洲。则不示现。所以胜之也。
		</desc>
	</Doc>
	<Doc>
		<title>药师如来十二大愿</title>
		<desc>
            文殊师利菩萨白佛言。惟愿演说诸佛名号。及本昔所发殊胜大愿。佛言。东方过此十恒沙等佛土之外。有世界。名净琉璃。彼土有佛。名药师琉璃光如来。本行菩萨仁时。发十二大愿。一愿愿我来世于佛菩提得正觉时。自身光明炽然。照曜无量无数无边世界。三十二相。八十种好。以为庄严。我身既尔。令一切众生如我无异。(华言道。三十二相者。足安平相。千辐
		</desc>
	</Doc>
	<Doc>
		<title>一百八法明门</title>
		<desc>
            法明门者。为令众生破除昏暗。通达一切智慧也。故护明菩萨。在兜率天宫。欲下人间托生。即于师子座上。宣说此一百八门。留与诸天以作忆念。然后下生也。正信法明门。谓不破坚牢心故。净心法明门。谓无秽浊故。欢喜法明门。谓安隐心故。爱乐法明门。谓令心清净故。身行正行法明门。谓三业清净故。口行净行法明门。谓断四恶故。(四恶者。妄言。绮语。两舌。
		</desc>
	</Doc>
	<Doc>
		<title>一餐</title>
		<desc>一餐者。一餐之食也。盖言声闻之人。于般若会上。蒙佛加被。为诸菩萨说大乘法。声闻自谓小乘。而于大法不生喜乐。譬若见食而不能餐。经云。而无希取一餐之意。是也。</desc>
	</Doc>
	<Doc>
		<title>一藏</title>
		<desc>藏即含藏之义。谓法界之理。竖穷三际。横遍十方。无德不备。无法摄。一一该罗。重重无尽。若世间法。若出世间法。无不含藏。故名一藏。</desc>
	</Doc>
	<Doc>
		<title>一尘</title>
		<desc>
            一尘者。一微尘也。经云。譬如有大经卷。量等大千世界。而全住在一微尘中。一微尘既然。一切微尘皆亦如是。时有一人。智慧明达。有净天眼。见此经卷。在微尘内。即以方便。破此微尘。出此经卷。令诸众生。普得饶益。以譬一切众生身中。具有如来无碍智慧。但由众生妄想颠倒而不自觉。惟有诸佛乃能知之。即以方便。令诸众生修于圣道。破除虚妄烦恼。显出如来真实智慧。故云一尘之内。有大千经卷。是也。
		</desc>
	</Doc>
	<Doc>
		<title>一成一切成</title>
		<desc>一成一切成者。谓一佛成道。法界无非此佛之依正也。依即所依之土。正即能依之身。以其迷时则众生国土皆迷。悟时则众生国土皆悟。盖约一人惟心即具而说。故楞严经云。一人发真归源。此十方空皆悉消殒。是也。
		</desc>
	</Doc>
	<Doc>
		<title>一乘</title>
		<desc>
            一乘者。佛乘也。乘即运载之义。佛说一乘之法。为令众生依此修行。出离生死苦海。运至涅盘彼岸故。喻以七宝大车而导之以大白牛也。佛之出世。意欲直说法华。盖由众生机器不等。于是先说三乘之法而调熟之。故经云。于一乘道分别说三。后至法华会。三乘之小行。归广大之一乘。又云。十方佛土中。惟有一乘法。是也。
		</desc>
	</Doc>
	<Doc>
		<title>一处</title>
		<desc>一处者。谓心专注一境而无他适也。修行之人。若能摄心敛念。不涉余缘。则所修行业。决可成办。经云。制之一处。无事不办。是也。</desc>
	</Doc>
	<Doc>
		<title>一大事因缘</title>
		<desc>
            一即一实相也。其性广博。故名为大。如来出世度生之仪式。故名为事。众生具此实相而能成机感佛。故名为因。如来证此实相而能起应度生。故名为缘。一切如来出现于世。皆为开示一切众生本有实相。令其咸得悟入佛之知见。舍此则非如来出世本怀。经云。如来惟以一大事因缘故出现于世。是也。
		</desc>
	</Doc>
	<Doc>
		<title>一道</title>
		<desc>一道者。一实之道。即佛所说最上乘之法也。若依此道而修。则能顿断诸惑。顿出生死。非如二乘等次第超出。经云。一切无碍人。一道出生死。是也。</desc>
	</Doc>
	<Doc>
		<title>一灯</title>
		<desc>谓灯能破暗。以喻菩提之心。能破烦恼之暗也。故经云。譬如一灯入于暗室。百千年暗。悉能破尽。菩提心灯。亦复如是。入于众生心室之内。百千万亿不可说劫。诸业烦恼种种暗障。悉能除尽。故名一灯。</desc>
	</Doc>
	<Doc>
		<title>一地</title>
		<desc>
            一地者。一实相地也。地有能生之义。一切草木种子。皆依于地而得生长。以譬人天声闻缘觉菩萨一切习因种子。皆依五阴之身增长成熟。至于法华会上。闻佛说一乘法。皆成菩萨法性。五阴则是一实相地。故经云。一地所生。是也。
		</desc>
	</Doc>
	<Doc>
		<title>一断一切断</title>
		<desc>一断一切断者。谓上根之人。断惑无渐次也。中下根人。不知妄惑即是真智。所以断惑有其渐次。上根之人。了惑即智。达妄即真。惑外无智妄外无真。所以一断则一切断也。</desc>
	</Doc>
	<Doc>
		<title>一发</title>
		<desc>一发者。谓日晷过午一发许也。盖言修行之人。持斋之法。日正当午。乃受饮食。若日过午一发许。则不当食也。</desc>
	</Doc>
	<Doc>
		<title>一法</title>
		<desc>法即轨则之义。谓诸佛菩萨。莫不轨则真如之法修之而成正觉。故经云。惟以一法而得出离。成阿耨多罗三藐三菩提。是也。</desc>
	</Doc>
	<Doc>
		<title>一法界</title>
		<desc>一法界即一真如之理。体性虚融。平等不二也。</desc>
	</Doc>
	<Doc>
		<title>一法印</title>
		<desc>一法印者。谓一念心含摄一切世间法。无不悉备。然此诸法于一心中。炳然显现。如印印泥。文无前后。故云。森罗及万像。一法之所印。是也。</desc>
	</Doc>
	<Doc>
		<title>一盖</title>
		<desc>
            经云。毗耶离城。有长者子。名曰宝积。与五百长者子俱。持七宝盖来供养佛。佛之威神。令诸宝盖合成一盖。遍覆大千世界。而此世界广长之相。悉于中现。五百盖者。表五阴也。合成一盖者。表一心也。以显五阴之法。全是一心也。
		</desc>
	</Doc>
	<Doc>
		<title>一根</title>
		<desc>
            一根即耳根也。盖由此方之人。耳根最利。闻法易入。故文殊选拣圆通之门。取耳根为第一也。然以耳根为圆通门者。特假其通入而已。必期脱去声尘。反闻自性。然后为复本归源之至。一根既然。诸根亦寂。经云。一根既返源。六根成解脱。是也。
		</desc>
	</Doc>
	<Doc>
		<title>一毫</title>
		<desc>疏云。一字法门。海墨书而不尽。一毫之善。空界尽而无穷。此言华严大经。功德浩博。不可测量。不可称说。而虚空界有尽。一毫之善无穷也。</desc>
	</Doc>
	<Doc>
		<title>一合相</title>
		<desc>
            一合相者。盖言众尘和合而为一世界也。世界本空。微尘不有。但众生不了。妄执为实。若是实有。即应世界不可分为微尘。若是实无。不应微尘合为世界。是知执有执无。皆不当理。经云。如来说一合相。即非一合相。是名一合相。是也。
		</desc>
	</Doc>
	<Doc>
		<title>一花</title>
		<desc>经云。我今卢舍那。方坐莲华台。周帀千华上。复现千释迦。一花百亿国。一国一释迦。(于一花叶复现百亿国土。每一国土又现</desc>
	</Doc>
	<Doc>
		<title>一会</title>
		<desc>一会者。谓如来于灵山会上。与诸大众说法华经之时也。隋天台智者大师。于光州大苏山修法华三昧。诵法华经至药王菩萨品中。是真精进。是名真法。供养如来之句。身心豁然。寂而入定。彻见灵山一会。俨然未散。是也。
		</desc>
	</Doc>
	<Doc>
		<title>一机</title>
		<desc>机谓机关。即发起之处也。一机以喻耳之一根。一根返源。诸根解脱。经云。虽见诸根动。要在一机抽。是也。</desc>
	</Doc>
	<Doc>
		<title>一极</title>
		<desc>一极者。谓华严经广谈法界之旨妙极无二也。盖如来出世。首为诸大菩萨说佛菩萨真实境界。不说二乘方便之法。是故声闻缘觉虽在听次。有如聋聩。寂无所闻。故疏云。一极唱高。二乘绝听。是也。</desc>
	</Doc>
	<Doc>
		<title>一偈</title>
		<desc>一偈者。西域记云。旧曰偈。或曰偈他。梵音讹也。今从正音。宜云伽陀。华言颂。诸经虽五字七字为句不同。皆以四句为一偈也。</desc>
	</Doc>
	<Doc>
		<title>一解脱</title>
		<desc>解脱者。无拘无碍自在之谓也。一切众生同有佛性。本来解脱。良由心生执着。妄自迷倒。受诸缠缚。若能一念反妄归真。了缚无缚。则与诸佛如来同一解脱。无有差别。经云。同一解脱。是也。</desc>
	</Doc>
	<Doc>
		<title>一境四心</title>
		<desc>
            譬如一水。本无有异。盖因天人饿鬼畜生果报不同。故于一水而见有四相分别之异也。一天见是宝严地谓诸天福德胜故。其所见水。悉成琉璃众宝庄严之地也。二人见是水谓世间之人。所见之水。清浊虽异。皆是水也。三饿鬼见是脓血谓由宿世悭贪。罪障深重。堕饿鬼中。长劫不闻浆水之名。既因饥渴所逼。望见河水。意欲饮之。速趋岸傍。皆是脓血也。四鱼见是住处住处即窟宅也。谓鱼以水而为住处。潜跃游泳。不见水相也。
		</desc>
	</Doc>
	<Doc>
		<title>一句</title>
		<desc>一句者。谓经中所说普眼法门一句。功德不可思议也。经云。假使有人。以大海量墨。须弥聚笔。书写此普眼法门一品中一门。一门中一法。一法中一义。一义中一句。不得少分。何况能尽。是也。</desc>
	</Doc>
	<Doc>
		<title>一觉</title>
		<desc>一觉者。十界众生本性之觉也。谓六道众生。业惑所覆。不能觉了。名为不觉。三乘之人。断惑证理。未能究竟。名随分觉。惟佛一人。诸惑净尽。彻见本性。名究竟觉。迷悟虽殊。觉体本一。论云。本来平等。同一觉故。是也。
		</desc>
	</Doc>
	<Doc>
		<title>一空</title>
		<desc>一空者。谓一切诸法皆无自性。若色若心。若依若正。乃至圣凡因果之法。虽种种不同。求其体性。毕竟皆空。经云。如瓦器中空。宝器中空。俱同一空。无二无别。是也。</desc>
	</Doc>
	<Doc>
		<title>一来</title>
		<desc>一来者。谓二果斯陀含。于欲界九品思惑中。前六品虽尽。后三品犹在。故更来欲界一番受生。是名一来。</desc>
	</Doc>
	<Doc>
		<title>一理</title>
		<desc>一理者。诸法之本体也。理性容摄。其大无外。诸法虽殊。理元是一。理虽是一。而能统贯诸法。诸法虽殊。莫不本乎一理。事理融通。法法无碍。是则世间出世间法。皆不外乎此也。</desc>
	</Doc>
	<Doc>
		<title>一路</title>
		<desc>路犹道也。即能通之义。谓诸佛如来。离于生死。入大涅盘。无不皆以首楞严大定而为正路。舍此则无由而入。经云。十方薄伽梵。一路涅盘门。是也。</desc>
	</Doc>
	<Doc>
		<title>一毛</title>
		<desc>经云。于一毛端现宝王刹。此是正报中现依报也。由佛具足不思议神通之力。故能依中现正。正中现依。依正融通。事理无碍。大小相含。一多平等。故于一毛之端。能现宝王刹也。</desc>
	</Doc>
	<Doc>
		<title>一门</title>
		<desc>门者即能通之义。一谓一理。即是所通。门谓正教。即是能通。盖譬佛所说一乘之教。则能通于实相之理。经云。惟有一门。是也。</desc>
	</Doc>
	<Doc>
		<title>一名</title>
		<desc>
            名即名字。谓理虽是一。假言施设。种种不同。如经中只一涅盘之名。如来随机演说。亦名无生。亦名无作。亦名无为。亦名解脱。亦名彼岸。亦名无退。亦名安处。亦名寂静。亦名无相。为遍名无二。亦名一行。亦名清凉。亦名无诤。亦名吉祥。虽立多种之别。只是涅盘一名。是为一名。
		</desc>
	</Doc>
	<Doc>
		<title>一名四实</title>
		<desc>
            一名谓先陀婆。四实谓水盐器马。如是四法。皆同此一名。此是大王密语。经云。譬如大王告诸群臣。先陀婆来。有智之臣。善知此名。若王心欲水时。口索先陀婆者。智臣善知王意。即以水奉之。索后三物。亦称先陀婆。智臣即以三物随意奉之。以譬如来密语。甚深难解。诸大乘经。亦复如是。若说四无常。大乘菩萨。应当善知。此是如来为诸众生说无常苦空无我之相。令得证于涅盘解脱之道。一水经云。若王欲洗时
		</desc>
	</Doc>
	<Doc>
		<title>一默</title>
		<desc>
            默者无言也。默必对说。诸佛菩萨或说或默。皆能显于妙理。故经中三十二菩萨。各谈不二法门竟。文殊师利问维摩诘言。仁者当说何等是菩萨入不二法门。时维摩诘默然无言。文殊叹曰。善哉善哉。乃至无有文字语言。是真入不二法门。此即默而说。即说而默也。
		</desc>
	</Doc>
	<Doc>
		<title>一念</title>
		<desc>
            念即心念。此之一念。有真有妄。若凡夫以根对尘所起之念。念念生灭。此妄念也。若离根尘真净明妙虚彻灵通之念。即是如来正智之念也。此正智之念。非生非灭。不常不断。促一刹那而非短。延无量劫而非长。经云。一念普观无量劫。是也。
		</desc>
	</Doc>
	<Doc>
		<title>一沤</title>
		<desc>沤者。水泡也。海本澄湛。因风飘鼓。发起水泡。以譬大觉之性。真净明妙。因心妄动。生起虚空世界。虚空世界在大觉性中。如大海中之一沤耳。经云。空生大觉中。如海一沤发。是也。</desc>
	</Doc>
	<Doc>
		<title>一气</title>
		<desc>一气者。道之所宗。阴阳天地之根本也。以喻自性清净之心。未起染净已前。诸佛众生。平等不二。一切诸法。莫不皆由此心而生。故以一气喻一心也。</desc>
	</Doc>
	<Doc>
		<title>一切</title>
		<desc>一。是普及之言。切。是尽际之语。又云。究竟非二名一。其性广博名切。故名一切。</desc>
	</Doc>
	<Doc>
		<title>一人</title>
		<desc>一人者。佛也。佛本于人中得道。故亦称人。世间出世间最尊最胜。故名一人。经云。三贤十圣住果报。惟佛一人居净土。是也。</desc>
	</Doc>
	<Doc>
		<title>一如</title>
		<desc>不二不异。名曰一如。即真如之理也。所谓真如界内。绝生佛之名。平等性中。无自他之形相。故经云。魔界如。佛界如。一如无二如。是也。</desc>
	</Doc>
	<Doc>
		<title>一色</title>
		<desc>
            色者。眼根所对之色也。色即法界。具足三谛。以一切法体性融通。互摄无碍。若一切色即一色。此是真谛。忘泯一切法也。若一色即一切色。此是俗谛。建立一切法也。若非一非一切。亦一亦一切。此是中谛。双遮双照。即中道也。尽理言之。非但色之一尘具足三谛。声香味触法五尘莫不皆然。举色则一切法皆在于色。色外无法。举香则一切法皆在于香。香外无法。疏云。一色一香。无非中道。是也。(法界者。法法皆以三谛而为界分。即是理也。双遮照者。遮谓遮情。照谓照性
		</desc>
	</Doc>
	<Doc>
		<title>一刹</title>
		<desc>刹。华言土田。即国土也。谓一佛所化之境。以大千世界而为一刹也。</desc>
	</Doc>
	<Doc>
		<title>一刹那</title>
		<desc>华言一念。经云。一念中有九十刹那。一刹那中有九百生灭。俱舍论云。时之极少者名刹那。是也。</desc>
	</Doc>
	<Doc>
		<title>一善心</title>
		<desc>心即以根对尘所起一念之心也。若起一念恶。即消灭众善。若起一念善。即破除众恶。故经云。修一善心。破百种恶。是也。</desc>
	</Doc>
	<Doc>
		<title>一身</title>
		<desc>身即法身也。盖十方诸佛无明之惑净尽。法性之体全彰。无有自他色相之异。故名一身。经云。一切诸佛身。惟是一法身。是也。</desc>
	</Doc>
	<Doc>
		<title>一生</title>
		<desc>一生者。谓等觉菩萨。无明之惑未尽。尚有一番变易生死。过此一生。即登妙觉果佛之位。所以等觉菩萨。称为一生补处。经云。一生当得阿耨多罗三藐三菩提。是也。</desc>
	</Doc>
	<Doc>
		<title>一师</title>
		<desc>师者。授道之师也。凡诸经丘同一师学。当须和合。观喜无诤。犹如水乳。于佛法中庶得增益。是名一师。</desc>
	</Doc>
	<Doc>
		<title>一时</title>
		<desc>一时者。佛与第子说听和合之时也。是故诸经之首。皆言一时。法华文句云。闻持和合非异时。是也。</desc>
	</Doc>
	<Doc>
		<title>一时一切时</title>
		<desc>一时一切时者。谓一时之间即为无量劫也。盖如来智境圆融。延促无碍。故能促多劫为一时。延一时为多劫。经云。一念普观无量劫。是也。</desc>
	</Doc>
	<Doc>
		<title>一实谛</title>
		<desc>谓一实相中道之理也。无有虚妄。无有颠倒。若圣若凡。性本不二。故名一实谛也。</desc>
	</Doc>
	<Doc>
		<title>一实境界</title>
		<desc>一实境界者。即一实相之理也。不变不异。无灭无生。自性清净。离虚妄相。犹空。平等普遍。诸佛众生无二无别也。</desc>
	</Doc>
	<Doc>
		<title>一实相印</title>
		<desc>
            一实相者。谓真实之理无二无别。离诸虚妄之相也。印者信也。如世之公文得印可信。盖如来所说诸大乘经。皆以实相之理印定其说。外道不能杂。天魔不能破。若有实相印。即是佛说。若无实相印。即是魔说。经云。世尊说实道。波旬无此事。是也。
		</desc>
	</Doc>
	<Doc>
		<title>一食</title>
		<desc>一食者。世间分段之食也。若能于此一食。了达三谛。即成法食。然后运平等心。上供诸佛。中奉贤圣。下及六道。等施无别。经云。以一食施一切。是也。</desc>
	</Doc>
	<Doc>
		<title>一瞬</title>
		<desc>瞬者目动也。律云。二十瞬名一弹指。谓修行人持斋之法。日正当午。乃受饮食。若日过午一瞬。则不当食。</desc>
	</Doc>
	<Doc>
		<title>一体</title>
		<desc>一体者。常住真心之体也。自性清净。一体无二。妄想忽生。境界顿现。于是有情众生。无情国土。从一真心妄分为二。当知有情无情。皆是众生自心所变。实非外物。故颂云。情与非情共一体。是也。</desc>
	</Doc>
	<Doc>
		<title>一位一切位</title>
		<desc>一位一切位者。谓上根之人。证一地位则具足一切地位之功德也。盖所证之位全是法性。法性遍周。悟沙功德。无不含摄。是故证一地位。则一切地位功德皆悉具足也。</desc>
	</Doc>
	<Doc>
		<title>一味</title>
		<desc>
            一味者。喻法华一乘之教也。如来说法。必称机宜。以其机有大小。故历四时三教。渐次调停。令其入大。然后高会灵山。纯谈一妙。开前四时三教之法。即是圆妙一乘。一乘之外。更无别法。故经云。决了声闻法。是诸经之王。是以无垢藏王菩萨。于涅盘会上白佛言。佛说十二部经。譬如从牛出乳。盖喻初时说华严经也。次云从乳出酪。喻华严经后第二时说阿含经也。次云从酪出生酥。喻阿含经后第三时说净名宝积等经也。次云从生酥出熟酥。喻净名等经后第四时说般若
		</desc>
	</Doc>
	<Doc>
		<title>一相</title>
		<desc>谓一真法界之相。从本以来。离虚妄相。离言说相。离名字相。离一切诸法之相。故名一相。</desc>
	</Doc>
	<Doc>
		<title>一心</title>
		<desc>一心者。一念之心也。心性周遍。虚彻灵通。散之则应万事。敛之而成一念。是故若善若恶。若圣若凡。无不皆由此心。以心本具万法。而能成立众事。经云。三界无别法。惟是一心作。是也。</desc>
	</Doc>
	<Doc>
		<title>一心约教有异</title>
		<desc>
            谓贤首祖师一宗。判教有五。盖小教假四谛而说。心得悟解。始教约第八识心。了一切缘生之法皆空。各无自性。而受异熟之果。终教言恒沙一切性妙功德。具于如来藏心。顿教即于一念不生之心。无染无净。顿显理性。圆教主伴圆融。法法无碍。一即一切。一切即一。卷舒自在。总该万有。然教虽有五。即藏识也。异熟果者。如以前世善恶之业为因。而感今世善恶之果。以其异生而熟。故名异熟也。
		</desc>
	</Doc>
	<Doc>
		<title>一行</title>
		<desc>一行者。如来所行之行也。行以进趣为义。能行此行。则能趣向佛果。虽名一行而具足五行。故经明五行之后。乃云。复有一行是如来行。谓能于一心中行于五行。具足而无缺也。</desc>
	</Doc>
	<Doc>
		<title>一行三昧</title>
		<desc>华言调直定。又云正定。一行三昧者惟专一行。修习正定也。谓修行之人。应处空闲。舍诸乱意。系心实理。想念一佛。专称名字。随佛方所。端身正向。能于一佛。念念相续而不懈怠。于一念中。即能得见十方诸佛。获大辩才也。
		</desc>
	</Doc>
	<Doc>
		<title>一行一切行</title>
		<desc>一行一切行者。谓上根之人。依于一乘圆融之教。建立圆顿之行。加圆顿之行圆顿行立。契合一乘。故能于一行中具足一切诸行也。</desc>
	</Doc>
	<Doc>
		<title>一性</title>
		<desc>一性者。即正因佛性也。谓一切众生皆具此性。但背觉合尘。常为烦恼之所覆障。若顺性而修。则能超脱生死。悟入涅盘。与佛所证。无二无别也。</desc>
	</Doc>
	<Doc>
		<title>一修一切修</title>
		<desc>一修一切修者。谓上根大智之人。全性起修。了修即性。修性不二。事理互融。烧香散华。无非中道。习禅诵经。尽是真如。是故一行修。则一切行无不修焉。</desc>
	</Doc>
	<Doc>
		<title>一虚</title>
		<desc>谓如来真身无形无相。犹若虚空。虽同一虚。万像森然。虽含万像。一相不立。疏云。寂寥于万化之域。动用于一虚之中。是也。</desc>
	</Doc>
	<Doc>
		<title>一言</title>
		<desc>一言者。谓圭峰密禅师。读圆觉经未终其卷。于一言下豁然开悟。乃知自心即是佛心。定当作佛。故疏序云。一言之下。心地开通。是也。</desc>
	</Doc>
	<Doc>
		<title>一义</title>
		<desc>义即义理。即一法中或一句中之一义也。</desc>
	</Doc>
	<Doc>
		<title>一异四句</title>
		<desc>
            外道所计。不出断常二见。或执为有。即是常见。或执为无。即是断见。于有见中及计一异。遂有四句。一执有法与有等性其体定一执有法者。谓外道于五阴等法执为实有也。有等性者。谓执五阴等法皆有自性也。其体定者。谓法之与性。其体各无差别。故云定一。二执有法与有等性其体定异谓外道执法与性。其体各自不同。故云定异。三执有法与有等性亦一亦异谓外道执法与性。其体亦同亦不同。故云亦一亦异。四执有法与有等性非
		</desc>
	</Doc>
	<Doc>
		<title>一因</title>
		<desc>一因者。谓圣凡平等之理体也。盖此理体。诸佛众生皆性本具。初无增减。然诸佛悟之而成妙果。众生迷之而流转诸趣。若全此一因而修圆顿之行。则能超出三乘所修之因。而证一乘之果也。</desc>
	</Doc>
	<Doc>
		<title>一音</title>
		<desc>
            一音者。佛之音声也。盖众生缘有浅深。根有利钝。故于一音之中同听异闻。若是人天根器。则闻佛说五戒十善之法。若是声闻根器。则闻佛说四谛之法。若是缘觉根器。则闻佛说十二因缘之法。若是菩萨根器。则闻佛说六度等法。各得解了。经云。佛以一音演说法。众生随类各得解。是也。(五戒者。不杀。不盗。不邪淫。不妄语。不饮酒也。十善者。不杀。不盗。不邪淫。不妄言。不绮语。不两舌。不恶口。不贪。不嗔不凝也。声闻者。闻佛声教。悟真空理。故名声闻也。四谛者
		</desc>
	</Doc>
	<Doc>
		<title>一音教</title>
		<desc>一音教者。谓如来一代之教。虽有顿渐诸说不同。而皆不出一音也。故罗什法师云。佛一圆音。平等无二。无思普应。机闻自殊。是也。</desc>
	</Doc>
	<Doc>
		<title>一雨</title>
		<desc>一雨者。喻佛所说一乘之法也。盖佛说法华。惟谈圆教一实相理。纯一无杂。即是如来一音。宣澍一乘法雨。咸令众生开佛知见。经云一雨所润。是也。</desc>
	</Doc>
	<Doc>
		<title>一语</title>
		<desc>一语者。如来之语也。经云。如来于一语言中。演说无边契经海。盖言于一语中演说妙法。无量无边。譬如泉之初发。细若一线。流之不已。为江为海。无有穷尽也。</desc>
	</Doc>
	<Doc>
		<title>一源</title>
		<desc>一源者。甚深法界之体也。此体不变不迁。非真非妄。因随缘故。有真有妄。若随法性净缘。则能出生诸佛之法。若随无明染缘。则能出生众生之法。染净之缘虽别。法界之体无殊。譬如流水。流虽清浊有异。所出之源是一也。
		</desc>
	</Doc>
	<Doc>
		<title>一月三舟喻</title>
		<desc>
            谓澄江一月。三舟共观。一舟停住。二舟向南北行。向南者见月随南。向北者见月随北。停舟者见月不移。盖譬如来智无不周。体无不在。无依无住。无去无来。皆由众生缘有生熟。故见如来有去住相。法身之体本无去住也。一月喻佛。三舟喻世间众生。见佛不同。是名一月三舟喻也。
		</desc>
	</Doc>
	<Doc>
		<title>一月喻三身</title>
		<desc>
            一月喻三身者。以月体喻法身。月光喻报身。月影喻应身也。盖由法身即是常住之理。理体惟一。不迁不变。而能出生诸法。统摄万事。犹如月体。一输在天。影含众水。报身即是寂照之智。智无自体。依理而发。明了一切。无有差谬。犹如月光。照临万像。无有隐形。应身即是变化之用。用无自性。从体而起。有感则通。无感不应。犹如月影。有水则现。无水水显。然此三身本是一体。从用立名。故有多种论云。法身如月之体。报身如月之光。应身如月之影。是也。
		</desc>
	</Doc>
	<Doc>
		<title>一障一切障</title>
		<desc>一障一切障者。谓造恶众生。一念嗔心起。百万障门开。一切善根皆悉消灭。一切业障同时增长。所以一障则一切障也。</desc>
	</Doc>
	<Doc>
		<title>一针</title>
		<desc>经云。针一草。不得故盗。谓持戒之人。虽是微细之物。不得故意盗取也。</desc>
	</Doc>
	<Doc>
		<title>一真法界</title>
		<desc>无二曰一。不妄曰真。交彻融摄。故曰法界。即是诸佛平等法身。从本以来。不生不灭。非空非有。离名离相。无内无外。惟一真实。不可思议。是名一真法界。</desc>
	</Doc>
	<Doc>
		<title>一证一切证</title>
		<desc>一证一切证者。谓上根之人。以圆妙之智照了性境圆融。无始无终。非浅非深。不有不空。无法不备。无处不通。是故一处证入。则一切处皆证入矣。</desc>
	</Doc>
	<Doc>
		<title>一指</title>
		<desc>一指。手之一指。经云。若我灭后。其有比丘发心决定。修三摩提。能于如来形像之前。身然一灯烧一指节。及于身上爇一香炷。我说是人无始宿债。一时酬毕。长揖世间。永脱诸漏也。</desc>
	</Doc>
	<Doc>
		<title>一致</title>
		<desc>一致者。谓佛乘宗极之趣惟一也。如来设化。始随机宜不同。故有三乘之说。终归显实。但名佛乘一致之理。钞云。混万化即真。会精粗一致。是也。</desc>
	</Doc>
	<Doc>
		<title>一子</title>
		<desc>谓菩萨修慈悲行。视诸众生犹如一子。若见众生修习善业。胜进圣道。心则欢喜。若见众生造作恶业。流转生死。心则愁恼。譬如父母见子安隐。心则观喜。见子遇患。心则苦恼。经云。视诸众生同于一子。是也。</desc>
	</Doc>
	<Doc>
		<title>一字</title>
		<desc>一字者。一理之名字也。理本无名无字。超心意识。离性离相。无作示。非诸众生所能思议。惟佛如来究尽明了。经云。法惟一字。所谓无字。是也。</desc>
	</Doc>
	<Doc>
		<title>一宗</title>
		<desc>宗者要也。谓诸大乘经所说虽异。莫大同乎一理。如华严之谈法界。般若之谈佛母。法华之谈实相等。皆以一理为其宗要。钞云。一宗容具多经。是也。</desc>
	</Doc>
	<Doc>
		<title>依次五百年</title>
		<desc>
            五百年者。像法后末法初之五百年也。此五百年中比丘。虽云无修无证。亦有解脱禅定。持戒多闻布施者。佛知其法渐衰。故说其次第也。第一一百年得坚固解脱谓此一百年中比丘。唯务智理。说法利生。悟明大乘。解脱自在。坚固不变也。第二一百年得坚固定谓此一百年中比丘。乐修禅定。顿息外缘。悟明自心。得证道果。坚固不变也。第三一百年得坚固持戒谓此一百年中比丘。少习禅定。惟乐持戒。不犯律仪。无诸放逸。
		</desc>
	</Doc>
	<Doc>
		<title>依正四句</title>
		<desc>
            依正者。依即所依国土。正即能依之身也。一依内现依依内现依者。谓于国土中又现一切国土也。如成就品云。一一尘中难思刹。随众生心普现前。一切刹海靡不周。如是方便无差别。是也。二正内现正正内现正者。谓于一身中复现一切身也。如现相品云。如来一一毛孔中。一切刹尘诸佛坐。菩萨众会共围绕。演说普贤之胜行。是也。三正内现依正内现依者。谓于身中现一切国土也。如现相品云。如来安坐菩提座。一毛示现多刹海
		</desc>
	</Doc>
	<Doc>
		<title>依正无碍六句</title>
		<desc>
            依谓依报。即世间国土也。为身所依。故名依报。正谓正报。即五阴身也。正由业力感报此身。故名正报。既有能依之身。即有所依之土。故国土亦名报也。六道众生因有漏业而感生死之身。即依秽恶国土而住。诸佛菩萨因无漏清净业而感法性之身。即依清净国土而住。今云依正无碍者。盖言诸佛居常寂光土。而于果后示现下三国土及九界身化诸众生。以不思议神通之力。或身中现土。土中现身。身土圆融。变现自在。故名依正无碍。(五阴者。色阴。受阴。想阴。识阴也。六道者
		</desc>
	</Doc>
	<Doc>
		<title>意业有二种心</title>
		<desc>
            意业者。意根所起之业也。谓修行之人。于布施持戒忍辱禅定智慧等五度。非精进力。不能成就。身口意三善业。亦由精进力。方得发生。然三业之中。意业最胜。故有二种心也。一精进心谓发菩提心。修习善业。画夜禅诵。不令放舍。远离一切懈怠心也。二退转心谓于诸善法不能进修。或暂时发心修行。辄生退屈。则不能到于涅盘彼岸也。
		</desc>
	</Doc>
	<Doc>
		<title>饮酒十过</title>
		<desc>
            一颜色恶谓饮酒之人。颜貌容色。因此变常。无有善相也。二下劣谓饮酒之人。威仪不整。动止轻薄。人所贱恶也。三相视不明谓恣饮狂痴。瞻视昏瞀。而色境莫辨也。四现嗔恚相谓醉酒之人。行不善法。不顾亲属贤善。恣肆忿怒也。五坏田业资生谓恣饮放逸。破费产业。资财散失也。六致疾病谓饮酒过度。身体失调。以致疾病也。七益鬭讼谓醉酒发狠。与人争竞。不惜身命。而鬭讼益增也。八鹂名流布谓耽饮纵恣。弃舍善法。而丑名恶声。远近流布也。九智
		</desc>
	</Doc>
	<Doc>
		<title>印师二教</title>
		<desc>
            印师教者。唐初印法师。立此二教也。一屈曲教谓释迦如来所说之经。逐其机性。随计破着。方便委曲。令物生解。如涅盘经虽说圆通理。或对权显实。或会异归同之类。是名屈曲教。二平道教谓卢舍那所说之经。随其法性平等而说。如华严经虽有随诸众生各别调伏。皆是称性善巧。一时顿演。是名平道教。
		</desc>
	</Doc>
	<Doc>
		<title>由旬三量</title>
		<desc>
            亦云踰缮那。华言限量。业疏云。乃是轮王巡狩一停之舍。犹如此方馆驿也。大智度论明由旬有三种。故名由旬三量。一上者八十里谓其中边山川平易。故量为八十里也。二中者六十里谓其中边山川稍险。故量为六十里也。三下者四十里谓其中边山川险阴。故量为四十里也。
		</desc>
	</Doc>
	<Doc>
		<title>有漏四种过失</title>
		<desc>
            有漏者。谓漏落三界生死也。一不寂静过失谓诸众生。随逐根尘。起诸妄想。颠倒散乱。而无禅定之功。不能断惑证果。是为不寂静过失。二内外变异过失谓诸众生。由内心乱想。外境迁流。心境相应。更互变异。所谓心随境起。境逐心生。烦恼缠绵。不能解脱。是为内外变异过失。三发起恶行过失谓诸众生。由烦恼妄惑。造诸杀盗淫妄种种恶业。轮转生死。无有出期。是为发起恶行过失。四摄受因过失谓诸众生。由造种种恶业之因。摄取未来
		</desc>
	</Doc>
	<Doc>
		<title>有无四句</title>
		<desc>
            一有句谓外道或计我与五蕴之身皆有。是名有句。即着常见。二无句谓外道或计我与五蕴之身皆无。是名无句。即着断见。三亦有亦无句谓外道欲离上二过故。计我与五蕴亦有亦无。即随有无相违之见。四非有非无句谓外道欲避上有无相违。立俱非句故。计我与五蕴非有非无。则又成戏论之见。
		</desc>
	</Doc>
	<Doc>
		<title>又八福田</title>
		<desc>
            此八福田。若言救人之危。济人之乏。恭敬三宝。孝事父母。与夫普度幽灵。脱离苦趣。亦皆种福之事也。一旷路义井谓于旷远道路。穿系义井。以济往来乏之人。是为福田。二建造桥梁谓于通津断港之处。修造桥梁。用济往来这人。以免病涉之苦。是为福田。三平治险隘福道路巇崄之处。则平坦之。窄隘之处。则开辟之。以免往来颠坠之患。是为福田。四孝养父母谓父母为形生之本。教养鞠育。爱念切至。子当竭力奉养。顺适亲意。以报劬劳之恩。是为福田。五恭敬三宝三宝者。佛法僧也。可
		</desc>
	</Doc>
	<Doc>
		<title>又六事成就</title>
		<desc>
            论云。菩萨为成就六度故。决定应行六事也。一供养供养者。谓因成就檀度故。兴供养。若不长时供养三宝。则檀度不得圆满也。二学戒学戒者。谓因成就戒度故。学习持戒。若不长时学戒。则戒度不得圆满也。三修悲修悲者。谓因成就忍度故。修习大悲心饶益众生。若不长时忍受及不饶益众生。则忍度不得圆满也。四勤善勤
		</desc>
	</Doc>
	<Doc>
		<title>又七宝</title>
		<desc>
            一钵攞娑华言珊瑚。大智度论云。海中石树也。谓西南涨海中。去七八里许。有珊瑚洲。洲底有磐石。此宝生其上。人以铁网取之。世所希有。故名为宝。二阿湿摩揭婆华言琥珀。其色红莹。世所希有。故名为宝。三摩尼又云末尼。华言离垢。即珠宝也。此宝光净。不为垢秽所染。故圆觉钞又云如意。谓意中所须财宝衣服饮食种种之物。此珠悉能出生。令人皆得如意。故名为宝。四甄叔迦华言赤色宝。西域传云。甄叔迦。树名
		</desc>
	</Doc>
	<Doc>
		<title>又四华</title>
		<desc>一曼陀罗华华言适意。又云白华。二摩诃曼陀罗华华言大。即大适意。亦云大白华。三曼殊沙华华言柔软。又云赤华。四摩诃曼殊沙华华言大柔软。亦云大赤华。</desc>
	</Doc>
	<Doc>
		<title>又四土</title>
		<desc>
            一自性身依法性土自性身者。以真如自性为身。即法身也。法性土者。即理土也。谓此身土。体无差别。俱非色相所摄。譬如虚空。遍一切处。是名自性身依法性土。二自受用身依自受用土自受用身者。谓自受用法喜之乐。名自受用身。即自报身也。自受用土者。即实报土也。谓佛以相应净识。所修成就。从初成佛。尽未来际。相续变为纯净佛土。周圆无际。众宝庄严。自受用身常依而住。是名自受用身依自受用土。三他受用身依他受用土他受用
		</desc>
	</Doc>
	<Doc>
		<title>又五乘</title>
		<desc>
            一佛乘佛。华言觉。乘即运载之义。谓如来以一乘实相之法。运诸众生同到涅盘彼岸。是为佛乘。二缘觉乘谓缘觉之人由观十二因缘生灭。除于我执等惑。觉悟真空之理。以此因缘之法。运出三界。是为缘觉乘。三声闻乘谓声闻之人。闻佛声教。修生灭四谛之法。而悟真空涅盘之理。以
		</desc>
	</Doc>
	<Doc>
		<title>又五识</title>
		<desc>
            一业识业识者。即根本无明之惑也。谓本觉心源。初无动相。以不觉故动为业识。论云。依不觉故心动。说名为业。是也。二转识转识者。亦名见相。谓依前业识初动之相转成能见。即此能见初动之相。是名转识。论云。以依动故能见。不动则无见。是也。三现识谓有能见。则一切境界妄现。此之境界。如镜之明。能现色像。是名现训论云。以依能见故境界妄现。是也。四智识谓于前现识之相。不了自心所现。故起分别染净之智。是名智识。论云。依于境界。心起分别。是也。五相
		</desc>
	</Doc>
	<Doc>
		<title>又五欲</title>
		<desc>
            一财欲财即世间一切赀财也。谓人以财物为养己之资。故至贪求恋着不舍。是为财欲。二色欲色即世间表黄赤白。及男女等色也。谓人以色悦情适意。故至贪求恋着。不能出离三界。是为色欲。三饮食欲饮食即世间肴饍众味也。谓人必假饮食资身活命。故至贪求乐着无厌。是为饮食欲。四名欲名即世间之声名也。谓人因声名能显亲荣己。故至贪求乐着而不知止。是为名欲。五睡眠欲睡眠。即情识昏昧而睡眠也。谓人之睡眠。亦有时节。若
		</desc>
	</Doc>
	<Doc>
		<title>愚痴三种发相</title>
		<desc>
            一计断常痴相谓行人于修定时。忽然发邪思惟。分别我及诸法。为过去灭而有现在我耶。为过去不灭而有现在我耶。因是思惟。见心即发。推寻三世。若谓是灭。即堕断见。若谓不灭。即堕常见。如是痴觉。念念不住。以此智辩。诤竞戏论。作诸恶行。障于正定出世之法。是为计断常痴相也。二计有无痴相谓行人于修定时。忽尔思惟分别。谓我及阴等诸法。为定有耶。为定无耶。如是推寻。见心即发。随见生执。障于正定。是为计有无痴相也。三计世性
		</desc>
	</Doc>
	<Doc>
		<title>欲界三欲</title>
		<desc>一饮食欲谓凡夫之人。于种种美味饮食。多生贪受。是名饮食欲。二睡眠欲谓凡夫之人。心多暗塞。不能勤修道业。唯耽睡眠。是名睡眠欲。三淫欲谓一切男女。互相贪染。起诸欲事。是名淫欲。</desc>
	</Doc>
	<Doc>
		<title>欲天五淫</title>
		<desc>
            一地居二天形交成淫谓四天王天。居须弥山腹。忉利天居须弥山顶。故名地居。此之二天。男女和合。与世无异也。二夜摩天勾抱成淫华言善时分。此天于诸欲境知时分故。不以形交。但勾抱也。三兜率天执手成淫华言知足。此天于诸欲境知止足故。而不勾抱。但执手也。四化乐天对笑成淫谓此天欲心微薄。亦不执手。但对笑也
		</desc>
	</Doc>
	<Doc>
		<title>圆教无作四谛</title>
		<desc>
            圆教者。谓事理无碍。法法融摄也。无作四谛者。大乘菩萨。圆观法。事事即理。无有造作。故云阴入皆如。无苦可舍。尘劳本清净。无集可除。边邪皆中正。无道可修。生死即涅盘。无灭可证。是名圆教无作四谛。一苦谛谓此教菩萨。谛审五阴十二入之法。皆即真如。实无苦相可舍。故名苦谛。二集谛谓此
		</desc>
	</Doc>
	<Doc>
		<title>圆觉三观</title>
		<desc>
            一奢摩他华言止。止即止寂之义。谓欲求圆觉者。以净觉心取静为行。而于染净等境心不妄缘。即是体真止。义当空观。故经云。由寂静故。十方世界诸如来心。于中显现。如镜中像。此方便者。名奢摩他。二三摩钵提华言等持。昏沉掉举皆离曰等。令心专注一境曰持。谓欲求圆觉者。以净觉心知觉心性及与根尘皆因幻化而有。遂起幻起幻修以除诸幻。即是方便随缘止。义当假观。故经云。所圆妙
		</desc>
	</Doc>
	<Doc>
		<title>缘起十义</title>
		<desc>
            缘起者。谓诸法所起因缘。递相摄持。涉入无碍。分为十种。以释前十玄门之义也。一诸缘各异义诸缘各异者。谓诸法缘起各不同也。盖诸法递互相望。要须体用各别。不相杂乱。方成缘起。经云。多中无一性。一亦无有多。是也。二互遍相资义互遍相资者。谓诸法所起。更互周遍。相应资助。方成缘起也。如一缘遍应多缘。此一则具多。一若不多。一则应不遍。不成缘起。当知此法界中一缘具多。法法皆尔。无不互遍相资。经云。知以一故众。知以众故一。是也。三俱存无碍义俱
		</desc>
	</Doc>
	<Doc>
		<title>远师二教</title>
		<desc>远师二教者。隋朝远法师。立此二教也。一渐教渐教者。谓约渐悟之机。大由小起。所设具有三乘之教也。二顿教顿教者。谓约顿机。直入于大。不由于小。顿令得悟也。</desc>
	</Doc>
	<Doc>
		<title>苑公四教</title>
		<desc>
            苑公唐贤首藏法师第子也。因宝性论有四种众生。不识如来藏。遂立四教焉。一迷真异执教谓诸外道凡夫。迷于真性。广起异计。故云迷真异执教。二真一分半教谓声闻辟支二人。于真如随缘不变二分义中。但得随缘。不得不变。故名一分。于随缘分中。唯说生空所显之理。不说法空。故名为半。合而言之。故云真一分半教。三真一分满教谓
		</desc>
	</Doc>
	<Doc>
		<title>月有十一事喻如来</title>
		<desc>
            一能破暗谓月盛满之。清光普照。能使一切大地。悉皆明朗。犹如来种种说法。能破一切众生无明大闇也。二令见道非道谓月盛满之时。普照大地。凡是路非路。令诸众生悉皆明见。犹如来说法。开示正道邪道。人悉分别而知其可行不可行也。三令见道邪正谓月盛满之时。普照大地。凡路之邪正险夷。令诸众生皆悉明见。犹如来开示生死邪险之途。令趋涅盘平正之道也。四除郁蒸得清凉谓月盛满之时。虽遇炎暑郁结蒸热。其或对之。自觉清凉之气袭人。犹如
		</desc>
	</Doc>
	<Doc>
		<title>月喻菩萨十种善法</title>
		<desc>
            菩萨尘缘净尽。体性圆明。慧光普照。有情归仰。咸令发菩提心。成就种智。如月天子。离诸翳染。圆明朗彻。光照一切。功德无边。故取以为喻焉。一皆生欢喜菩萨初出世时。令诸有情悉得远离烦恼而生喜乐。如月初出。见者皆得清凉。心生悦乐也。二众所乐见菩萨初出世时。诸根清净。种子洁白。于诸威仪。无不具足。令诸有情目睹心乐。如月初出。皎洁圆明。见者无不爱乐也。三善法增长菩萨从初发心。
		</desc>
	</Doc>
	<Doc>
		<title>在家二戒</title>
		<desc>一五戒谓不杀生。不偷盗。不邪淫。不妄语。不饮酒。此五戒。是在家之人所持。故名在家五戒。二八戒谓五戒之后。更加不坐高广大床。不着花鬘缨络。不习歌舞戏乐。此八戒。亦是在家之人所持。故名在家八戒。</desc>
	</Doc>
	<Doc>
		<title>在家人四种具足法</title>
		<desc>
            一信具足谓在家之人。于如来所。起敬信心。闻胜妙法。心开意解。不生疑谤。信根坚固。是名信具足。二戒具足谓在家之人。起净信心。受佛禁戒。不杀。不盗。不邪淫。不妄语。不饮酒。持此五戒。一无毁犯。是名戒具足。三施具足谓在家之人。受前戒法。能于一切所有之财。不悭不惜。施济贫乏。修此舍行。是名施具足。四慧具足谓在家之人。即受戒行施。当以智慧观察此身。虚假不实。由贪嗔痴。起诸烦恼。招集无量生死之苦。能修善道。证涅盘乐。是名慧具足。(梵语涅
		</desc>
	</Doc>
	<Doc>
		<title>瞻病五德</title>
		<desc>
            僧只律云。有比丘久病。佛因见之。躬与阿难为其洗身及衣。又为说法。问云。汝曾看病否。答不曾。佛言。汝既不看。谁当看汝。佛乃制戒。自今以后。令诸弟子应看病比丘。若欲供养我。应供养病人。故说瞻病有五德也。一知病人可食不可食谓供给病人饮食所须。当看其可食者则与之。不可食者则不与也。二不恶贱病人大小便利唾吐谓若看病人。所有大小便利。唾吐臭秽。但尽心亲近。为其洗涤。无起恶贱之心也。三有慈愍心不为衣食谓或有病比丘死。佛
		</desc>
	</Doc>
	<Doc>
		<title>真空观四句</title>
		<desc>
            真空者。法界之理也。依理而观。故名真空观。一会色归空会即融会。色即根身世界也。谓根身世界。本是真如一心与生灭和合而有。今观此色。都无实体。归于真心之空。故云会色归空。二明空即色明即明了。谓了真空之理不异于色。色无自性。不异于色。色无自性。不异于空。故云明空即色。三色空无碍谓色之体全是真空。真空之体不异于色。若色是实色。即碍于空。空是断空。即碍于色。今既色是幻色。故不碍空。空是真空。故不
		</desc>
	</Doc>
	<Doc>
		<title>治五种染</title>
		<desc>
            一持戒治破戒染谓修菩萨行者。能持诸戒律以净身心。制伏过非。则离一切破戒之污染也。二入禅治贪欲染谓修菩萨行者。修习禅定。安心理境。寂静无为。则离一切贪欲之污染也。三神通治邪归依染妙用不测谓之神。自在无碍谓之通。若诸众生。归依师邪行者。菩萨能以神通摄化。令其舍邪归正。则无邪妄归依染也。四四无量治妄行功德染四无量即慈悲喜舍之心也。妄行谓所行非正也。功德谓所求邪福也。若诸众生淫祀求福。妄修功德者。菩萨能以此四心摄化。令其依于正法。修
		</desc>
	</Doc>
	<Doc>
		<title>智境四相</title>
		<desc>
            谓于有所证取之心。迤逦浅深。有此四相之异。故后之三相。皆因我相根本而立。与金刚般若四相所言不同。盖彼于迷妄之心。执为四相故也。一我相我相者。谓众生于涅盘之理。心有所证。而其有所证取之心。执着不忘。认之为我。名为我相。经云。是故证取。方现我体。是也。二人相人相者。比前我相已进一步。虽不复认证为我。而犹存悟我之心。名为人相。经云。悟己超过一切证者。名为人相。是也。三众生相众生相者。比前人相。已进一步。谓虽
		</desc>
	</Doc>
	<Doc>
		<title>种子识六义</title>
		<desc>
            种即能生之义也。谓于八识之中。随一识起时。能生一切善恶之法。故名种子识。一刹那灭义华言一念。谓眼等诸识种子。一念才生。生则随灭。念念不停。刹那变异。耳鼻舌身意等诸识种子。各各亦复如是。是为刹那灭义。二果俱有义果即识与根也。谓识与根同时俱起以成力用也。如眼根照色境时。眼识随即同缘。耳根照声境时。耳识随即同缘。于诸实境分明显了。鼻舌身意。亦复如是。是为果
		</desc>
	</Doc>
	<Doc>
		<title>众生五事恃怙</title>
		<desc>
            恃怙犹倚赖也。佛为愚痴众生。恃怙所有。不念世相无常。恣意放逸。不求出世无为之道。故说此五事以警发之。一恃怙年少谓人倚赖年少。血气刚强。随情任意。恣作非为。而不顾衰老之逼身也。二恃怙端正谓人倚赖形貌端正。娇媚于人。取相生欲。不自羞愧。而不顾老丑之逼身也。三恃怙力势谓倚赖势力强盛。任作威福。陵蔑于他。无所畏忌。不顾衰患之逼身也。四恃怙才器谓倚赖才调器量。超越卓异。妄自尊大。轻藐于人。而不顾祸患之逼身也。五恃怙贵族谓人倚赖种族尊贵。
		</desc>
	</Doc>
	<Doc>
		<title>周行七步</title>
		<desc>
            周者周帀。四方上下四维也。经云。如来于阎浮提林微尼园示现。从母摩耶而生。生已。即周行七步。唱如是言。我于天人阿修罗中。最尊最上。父母人天。见已惊喜。生希有心。而诸人等。谓是婴儿。而我此身。无量劫来。久离是法。如来身者。即是法身。非是肉血筋脉骨髓之所成立。随顺世间众生法。故示为婴儿也。(华言胜金洲。或云蓝毗尼。华言解脱处。摩耶。华言大术。佛母也。华言无端正。婴儿者。小儿也。劫
		</desc>
	</Doc>
	<Doc>
		<title>粥有十利</title>
		<desc>
            律云。佛住舍卫城时。难陀母作食。先饭比丘。然后自食。复作釜饭。逼上饭汁自饮。即觉身内风除。宿食顿消。由是多水少米合煎。复用胡椒荜茇调和。以奉世尊。由是佛听比丘。从今日后。许食粥。有十种利。时世尊即说偈曰。持戒清净人所奉。恭敬随时以粥施。十利饶益于行者。色力寿乐辞清辩。宿食风除饥渴肖。是名为药佛刀说。欲生人天常受乐。应当以粥施众僧。一资色谓资益身躯。颜容丰盛。故云资色。二增力谓补益尪羸。增长气力。故云
		</desc>
	</Doc>
	<Doc>
		<title>珠宝八功德</title>
		<desc>
            此珠即转轮圣王七宝中之神珠宝也。以其具八种功德。故分别之。一能作光明谓此珠于夜闇中能作光明。遍照百由旬。如秋月行空。远离云翳。又能书日热时。放冷光明。除诸热恼。而得清凉也。二能济渴乏谓此珠于旷野无水之处。人众渴乏。能令发清净水。解一切渴也。三随顺王意谓此珠若转轮王忆念水时。即能随顺王意。流清净水。以济世之乏少也。四体具众色谓此珠八楞具足。而一一楞。放种
		</desc>
	</Doc>
	<Doc>
		<title>转三心得三身</title>
		<desc>
            一转根本心得法身根本心者。即第八识。谓善恶诸法依此出生。故名根本心。此识转时。一切烦恼断灭已尽。即得法身。时事转依本心得报身依本心者。即第七识。谓依于根本而生。故名依本心。此识转时。一切智慧。无不具足。即得报身。三转起事心得化身起事心者。即第六识。谓对六尘之境。能起分别等事。故名起事心。此识转时。则能怜愍一切众生。随类设化。即得化身。
		</desc>
	</Doc>
	<Doc>
		<title>转五蕴成三德</title>
		<desc>
            五蕴者。色受想行识也。三德者。法身。般若。解脱也。法身即真如之理。般若即会真之智。解脱即自在之用。此之三德。皆由转五蕴而成也。一转色蕴成法身色即质碍之义。谓佛身相好。无边音声。无见顶相。悉由转色蕴而成。故云转色蕴成法身也。二转受蕴成解脱受即领受之义。谓佛无量广大自在法乐。悉由转受蕴而成。故云转受蕴成解脱也。三转想蕴成解脱
		</desc>
	</Doc>
	<Doc>
		<title>转五蕴成五分法身</title>
		<desc>
            蕴即积聚之义。五蕴即色受想行识也。五分法身。身亦聚集之义。即戒。定。慧。解脱。解脱知见也。谓众生若能持戒修习定慧。行诸净业。则能转此五蕴色身。而为五分法身也。涅盘经云。因灭是色。获得常色。乃至受想行识。亦复如是。是也。一转色蕴成戒身色蕴者。即眼耳鼻舌身诸根积聚之名。戒。防止身三口四之法。谓众生若能持戒坚固。得身清净。则戒体成就。无持无犯。此即转色蕴而成戒身也。二转受蕴成
		</desc>
	</Doc>
	<Doc>
		<title>坐禅人十种行</title>
		<desc>
            一令观处明净谓修行之人。欲修禅定。先须调适饮食。不饮不饱。次须随顺时节。不先不后。又当整肃威仪。无有懈怠。修此三行。用观分明。则诸缘屏息。心常寂静。安于禅定。是为观处明净。二遍起观诸根谓坐禅之人。欲修禅定。当周遍观察信等五根。不令消减。与定相应。心无懈怠。即得远离疑盖等过。三昧现前。是为遍起观诸根。三晓了于相谓坐禅之人。欲修禅定。必当晓了意识想念之相。令其不急不宽
		</desc>
	</Doc>
</Docs>
