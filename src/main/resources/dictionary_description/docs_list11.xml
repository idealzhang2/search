<?xml version="1.0" encoding="UTF-8" standalone="yes"?>

<Docs>
	<Doc>
		<title>八十种好</title>
		<desc>
            法界次第云：一、无见顶相。四十一、随众生意和悦与语。二、鼻高孔不现。四十二、毛孔出香气。三、眉如初月绀琉璃色。四十三、口出无上香。四、耳轮辐相埵成。四十四、仪容如师子。五、身坚实如那罗延。四十五、进止如象王。六、骨际如钩锁。四十六、行法如鹅王。七、身一时回如象王。四十七、头如摩陀那果。八、行时足离地四寸而印文现。四十八、一切身分具足。九、爪如赤铜色薄而细泽。四十九、四牙白利。十、膝骨坚着圆好。五十、舌色赤。十一、身清洁。五十一、舌薄。十二、身柔软。五十二、毛红色。十三、身不曲。五十三、毛软净。十四、指长纤圆。五十四、广长眼。十五、指文藏覆。五十五、孔门相具。十六、脉深不现。五十六、手足赤白如莲华色。十七、踝不现。五十七、脐不出。十八、身润泽。五十八、腹不现。十九、身自持不逶迤。五十九、细腹。二十、身满足。六十、身不倾动。二十一、容仪备足。六十一、身持重。二十二、容仪满足。六十二、其身大。二十三、住处安无能动者。六十三、身长。二十四、威振一切。六十四、手足软净滑泽。二十五、一切乐观。六十五、四边光各一丈长。二十六、面不长大。六十六、光照身而行。二十七、正容貌不挠色。六十七、等视众生。二十八、面具满足。六十八、不轻众生。二十九、唇如频婆果色。六十九、随众生音声不增不减。三十、言音深远。七十、说法不着。三十一、脐深圆好。七十一、随众生语言而说法。三十二、毛右旋。七十二、发音报众生。三十三、手满足。七十三、次第有因缘说法。三十四、手足如意。七十四、一切众生不能尽观相。三十五、手文明直。七十五、观无厌足。三十六、手文长。七十六、发长好。三十七、手文不断。七十七、发不乱。三十八、一切恶心众生见者和悦。七十八、发旋好。三十九、面广姝好。七十九、发色青珠。四十、面净如满月。八十、手足有德相。
		</desc>
	</Doc>
	<Doc>
		<title>八识</title>
		<desc>
            八识，即第八阿赖耶识。末那为我执，阿赖耶即末那识所执以为我者也。其识为藏，谓能藏一切法，世俗所云神识性灵，皆指此耳。译曰藏，以含藏一切诸法之种子故。是为有漏无漏一切有为法之根本，恒了识种子五根器界之三境，故名为识。按新旧译不同，旧曰阿梨耶，译之曰无没，无没为不失之义，与藏同意。又虽在生死，亦不失没，故名无没。有情根本之心识，执持其人可受用之一切事物而不没失之义。又作阿剌耶，新称阿赖耶，译之曰藏，含藏一切事物种子之义。又曰室，谓此识是一身之巢宅也。盖此识中所含藏之种子，为外缘所打而现起，以组织其人之依正二报之义，即由此识而立。大日经疏曰：‘阿赖耶义云含藏，正翻为室。谓诸蕴于此中生，于此中灭，即是诸蕴巢窟。故以为名。’又曰：‘阿赖耶，是房义，是盛受义。’此识有三种境：一、种子，生一切有漏无漏现行法之种子也。二、五根，眼、耳、鼻、舌、身根之五根也。三、器界，山河、草木、饮食、器具等一切众生之依报也。阿赖耶识常以此三种为所缘之境。‘八识十种异名’十种异名者：一、八识谓七后得名。六、金刚智识谓藏体无断。二、和合识谓真伪杂用。七、寂灭识谓体非寂乱。三、藏识谓蕴积诸法。八、体识谓中实非假。四、熏变识谓住持起发。九、本觉识谓藏体非迷。五、出生识谓凡成圣。十、一切种智识谓功德圆满。又八识有诸种义。一、心心有积集，集起二义，阿赖耶识为积诸法种子，又生起诸法者，故名曰心。唯识论曰：‘或名心，由种种法熏习种子所积集故。’述记曰：‘梵云质多，此名心也。即积集义，是心义；集起义，是心义；以能集生多种子故，说此识以为心。’二、阿陀那释曰执持。此识之力，执取维持善恶之业因，及有情之身体，使不破坏。解深密经曰：‘阿陀那识甚细微，一切种子如瀑流，我于凡愚不开演，恐彼分别执为我。’唯识论曰：‘第八识虽诸有情，皆悉成就，而随义别，立种种名。或名阿陀那，执持种子及诸色根，令不坏故。’述记曰：‘梵云阿陀那，此云执持。’三、所知依唯识论曰：‘或名所知依，能为染净所知诸法为依止故。’四、种子识唯识论曰：‘或名种子识，能遍任持世出世间种子故。’述记曰：‘即为诸法为种子义，前第一心是积集，积种在其中义。今此取能生诸法义，故二差别。生诸法一一之原因，谓之种子。’五、异熟识唯识论曰：‘或名异熟识，能引生死善不善业异熟果故。’六、无垢识唯识论曰：‘或名无垢识，最极清净，诸无漏法所依止故，此名唯在如来地。’述记曰：‘唯无漏依，体性无垢，先名阿末罗识，或名阿摩罗识，古师立为第九识者非也。’七、第八识从末向本，数为第八。八、现识唯识了义灯引楞伽经云：‘诸法皆于本识上现故。’九、无没识无相论云：‘一切诸种无所隐没，故无没也。’十、本识唯识了义灯曰：‘名本识者，谓是一切法之根本故。’十一、宅识无相论云：‘是种子之宅舍故。’十二、执持识即阿陀那之译名。十三、根本识述记曰：‘如小乘名根本识。’唯识了义灯曰：‘大众部立为根本识。’十四、第一识唯识了义灯曰：‘第一识，从本问末，数为第一。’‘赖耶三相’谓自相、果相、因相也。一、自相谓阿赖耶，此翻曰藏，此识具有能藏、所藏、执藏义，故谓之自相。二、果相谓此能引诸界趣，生善不善业异熟果，故名异熟识，谓之果相。三、因相谓此能执持诸法种子，令不失故，名种子识，谓之因相。‘赖耶三位’赖耶三位者：一、我爱执藏现行位即七地以前菩萨，二乘有学，一切异生，从无始来，名阿赖耶，此云执藏，至无人执位。二、善恶业果位谓从无始乃至极解脱道时，乃至二乘无余依位，名毗播迦，此云异熟，至无所知障位。三、相续执持位谓从无始乃至如来尽未来际，利乐有情位，名阿陀那，此云执持。‘执非执受’于第八识所变三境，如何分别执受非执受？谓若能生觉受，有根身是执受，种子及器界是非执受。据实言之，生觉受者，唯是身根；以余四根色香味触，不离身根，同聚一处，亦名觉受。若约安危共同，种子及有根身是执受，器界是非执受。
		</desc>
	</Doc>
	<Doc>
		<title>八万四千尘劳</title>
		<desc>
            八万四千尘劳者，八万四千之烦恼也。尘劳为烦恼之异名，以烦恼污人之真性，使人烦劳也。以烦恼譬众生之病，则亦曰八万四千病。西土之法，显物之多者，常举八万四千之数，略云八万。颂曰：十使互具成一百，历十法界成一千，身口七支为七千，三世共成二万一，四心各具二万一，共成八万四千数。┌一、贪、嗔、痴、慢、疑、身、边、见、戒、取，十使各具贪、嗔│、痴、慢、疑、身、边、见、戒、取，成一百。八万四│二、在地狱、畜生、饿鬼、修罗、人、天、声闻、缘觉、菩萨、佛千尘劳┤，十界成一千。│三、历杀、盗、淫、妄言、绮语、恶口、两舌，七支成七千。│四、历过去、现在、未来，三世成二万一。└五、历多贪、多嗔、多痴、等分四分成八万四千。
		</desc>
	</Doc>
	<Doc>
		<title>八万四千尘劳</title>
		<desc>
            西天之法，显物之多者，常举八万四千之数，略云八万。三藏法数引华严孔目云：‘八万四千尘劳八万四千尘劳者，尘即染污之义，谓种种邪见烦恼，能染污真性也。劳即劳役也，谓众生被邪见烦恼，劳役不息，轮转生死，无有尽时。’论其尘劳，根本不出十使。于十使中，随以一使为头，则九使为助，遂成一百。约三世各有一百，共成三百。而现在世一百时促，不论相助，于过去未来二世二百，又各各以一使为头，九使为助，共成二千。合前现在世一百，共成二千一百。又约多贪、多嗔、多痴、等分、四种众生，各有二千一百，共成八千四百。又约四大、六衰、各有八千四百，总成八万四千尘劳也。┌现在………成一百┐贪┐┌贪┐│┌贪┐│┌地┐嗔││嗔│││嗔││此成│水│成痴│十│痴│成│过去┐成│痴││二┌多贪┐八┌四大┤火│八慢│使│慢│一││二│慢│成│千│多嗔│千│└风│万疑├各┤疑├百┤├百┤疑├二├一┤├四┤┌色├四身│历│身│历││再│身│千┘百│多痴│百││声│千边│十│边│三└未来┘约│边│约└等分┘又││香│尘邪│使│邪│世│邪│四约└六衰┤味│劳取││取││取│分│触│戒┘└戒┘└戒┘└法┘
		</desc>
	</Doc>
	<Doc>
		<title>八万四千法门</title>
		<desc>
            众生有八万四千尘劳，对治之则成八万四千法门。或曰教门，或曰法藏。谓众生有八万四千烦恼之病，佛为医治之，说八万四千之经典也。或曰法蕴，蕴者积聚之义，藏者包藏之义。包藏即积集也，就能诠之数曰法藏，就所诠之义，曰法门。
		</desc>
	</Doc>
	<Doc>
		<title>八万细行</title>
		<desc>
            西土之法，显物之多者，常举八万四千之数，略云八万。故八万细行，亦可作总括一切行说。但以法数言之，则将三千威仪，再分配身口七支，而为二万一千。复约对治三毒及等分之四烦恼，则为八万四千。言八万者，举其大数而言之耳。但此指比丘言，若比丘尼则更有十二万细行焉。┌淫┐┌行┐│杀│┌贪┐二百五│住│四威仪┌过去┐三世为│盗│七支为二│嗔│四烦恼为十戒各具┤├为一千历┤现在├三千分配┤妄言├万一千复约┤├八万四千│坐│└未来┘│绮语││痴│└卧┘│恶口│└等分┘└两舌┘
		</desc>
	</Doc>
	<Doc>
		<title>八音</title>
		<desc>
            法界次第云：一、极好音谓一切诸天二乘菩萨，虽各有好音，未足为极。唯佛音声，闻者无厌，得入妙道，好中之最，故名极好音。二、柔软音谓佛以慈善为心，所出音声，巧顺物情。能令闻者喜悦，皆舍刚强之心，故名柔软音。三、和适音谓佛常居中道，妙解从容，所出音声和雅调适。能令闻者，心皆融释，因声会理，故名和适音。四、尊慧音谓佛德位尊高，慧心明彻，所出音声能令闻者尊重，慧解开明，故名尊慧音。五、不女音谓佛住首楞严定，有大雄之德，所出音声能令一切闻者敬畏，天魔外道，莫不归伏，故名不女音。六、不误音谓佛智圆明，照了无碍，所出音声，谛审真实，无有差谬。能令闻者，各获正见，故名不误音。七、深远音谓佛智幽深，行位高极，所出音声，自近而远，彻至十方。令近闻非大，远闻非小，皆悟甚深幽远之理，故名深远音。八、不竭音谓如来愿行无尽，住于无尽法藏，所出音声。闻者寻其语义，无尽无穷，故名不竭音。
		</desc>
	</Doc>
	<Doc>
		<title>八正道</title>
		<desc>
            八正道统云：‘八正道分，一名八圣道支。圣者，正也。其道离偏邪，故曰正道。又圣者之道，谓之圣道。此八法尽离邪非，故谓之正。能通涅盘，故谓之道。’法界次第云：‘八正道者，谓此八法，不依偏邪而行，故名为正。复能通至涅盘，故名为道。’一、正见见苦集灭道分明四谛之理，以无漏慧为体，是八正道之主体也。又谓八修，无漏道即戒定慧。见四谛分明，破外道有无等种种邪见，是为正见。二、正思惟既见四谛之理，当思惟筹令增长真智，以无漏心所为体。又谓人见四谛时，正念思惟，观察筹量，令观增长，是为正思惟。三、正语以真智修口业，不作一切非理之语，以无漏戒为体。又谓人以无漏智慧，常摄口业，远离一切虚妄不实之语，是为正语。四、正业以真智除身之一切邪业，住于清净之身业，以无漏戒为体。又谓人以无漏智慧，修摄其心，住于清净正业，断除一切邪妄之行，是为正业。五、正命清净身口意之三业，顺正法而活命，离五种之邪活法，以无漏戒为体。又谓出家之人，当离五种邪命利养，常以乞食，自活其命，是为正命。五种邪命者，比丘不如法事，以求生活，谓之邪命。一、诈现异相于世俗之人，诈现奇特之相，以求利养。二、自说功德说自己之功德，以求利养。三、占相吉凶学占卜说人之吉凶，以求利养。四、高声现威大言壮语，现威势，以求利养。五、说所得利以动人心于彼得利，为此称说，于此得利，为彼称说，以求利养。六、正精进发明真智，强修涅盘之道，以无漏勤为体。又不杂名精，无间名进，谓人勤修戒定慧之道，一心专精，无有间歇，是名正精进。七、正念以真智忆念正道无邪念，以无漏慧为体。又谓人思念戒定慧正道，及五停心助道之法，堪能进至涅盘，是名正念。八、正定以真智入无漏清净之禅定，以无漏定为体。又谓人摄诸散乱，身心寂静，正住真空之理，决定不移，是名正定。
		</desc>
	</Doc>
	<Doc>
		<title>八种别解脱戒</title>
		<desc>谓八种别解脱戒者：一、比丘戒二、比丘尼戒三、正学戒四、沙弥戒五、沙弥尼戒六、优婆塞戒七、优婆夷戒八、近住戒</desc>
	</Doc>
	<Doc>
		<title>百八三昧</title>
		<desc>
            法界次第云百八三昧：一、首楞严三昧首楞严三昧者，首楞严秦言健相，分别知诸三昧行相多少深浅，如大将知诸兵力多少也。菩萨得是三昧，诸烦恼魔及魔人，无能坏者。譬如转轮圣王，主兵宝将，所住至处，无能坏伏，故名健相三昧也。二、宝印三昧宝印三昧者，能印诸三昧。于诸宝中，法宝是实，今世后世，乃至涅盘，能为利益，如佛语比丘，为汝说法。所谓法印，法即是宝，印即是解脱门。若三藏教门，以三法为法印。若摩诃衍教门，但有诸法实相一法印，与实相般若相应三昧，名为宝印三昧也。三、师子游步三昧师子游步三昧者，菩萨得是三昧，于一切三昧中，出入迟速，皆得自在。譬如众兽戏时，若见师子，率皆怖惧。师子戏时，于诸群兽，强者则杀，伏者则伏。菩萨亦如是，得是三昧，于诸外道，强者破之，信者度之，故名师子游步三昧。下一百四三昧亦应如是，具出大智度论，若欲知之，自当寻彼论。兹只述一百八离着虚空不染三昧：离着虚空不染三昧离着虚空不染三昧者，菩萨行般若波罗密，观诸法毕竟空，不生不灭，如虚空，无物可喻。钝根菩萨，着此虚空，得是三昧，故离着虚空等诸法，亦不染着是三昧，如没入在泥中，有人挽出，锁脚为奴。有三昧离着虚空，而后着此三昧亦如是。今是三昧，能离着虚空，亦自离着，故名离着虚空不染三昧也。如是诸佛菩萨无量，不可思议诸三昧，是中应具列其名目，略释其相，然未堪广引，姑止如是。
		</desc>
	</Doc>
	<Doc>
		<title>百法</title>
		<desc>大乘百法明门论云：‘一切法者，略有五种。一者心法，二者心所有法，三者色法，四者心不相应行法，五者无为法。’</desc>
	</Doc>
	<Doc>
		<title>百非</title>
		<desc>
            百非者，百举大数，非乃非有非无等，为非认也。所谓涅盘理超四句，体绝百非也。或列举之如下：一、四句各成四句，成十六句。二、十六句各历三时，成四十八句。三、四十八句分已起未起，成九十六句。四、加根本四句，成百句。
		</desc>
	</Doc>
	<Doc>
		<title>百界</title>
		<desc>地狱、畜生、饿鬼、阿修罗、人、天、声闻、缘觉、菩萨、佛之十界，界各互具十界，则相乘而为百界。</desc>
	</Doc>
	<Doc>
		<title>般若波罗密</title>
		<desc>
            法界次第云：‘般若秦言智慧，照了一切诸法，皆不可得，而能通达一切无碍，名为智慧。’智慧有三种：一者、声闻智慧。二者、辟支佛智慧，三者，佛智慧。一、求声闻智慧有三种：学、无学、非学非无学。‘一’非学非无学智慧非学非无学智慧者，如干慧地、不净观、安那般那、欲界系、四念处、暖法、顶法、忍法、世第一法等。‘二’学智学智者，苦法忍慧，乃至阿罗汉第九无间中金刚三昧慧。‘三’无学智无学智者，阿罗汉第九解脱智，从是已后，一切无学无尽智，无生智等。是为声闻智慧。二、求辟支佛智慧亦如是。但以是人无漏善根纯熟，虽生无佛之世，不从他闻，自然觉悟得禅定，三界漏尽。所得三明六通等，为德小胜声闻，是为辟支佛智慧。又以观十二因缘智慧深利，能侵除习气，胜于声闻，从四谛观门断结，此为异也。三、求佛道智慧者，菩萨从初发心已来，行六波罗密，破魔军众，及诸烦恼，得一切智，成佛道，乃至入无余涅盘。随本愿力，从是中间，所有智慧，总相别相，一切尽知，是为佛智。若菩萨以质直清净心，修此三种智慧，故名为般若。‘波罗密’波罗密者，翻名如前。若菩萨随所修智慧中，能具足五种心者，是时般若名波罗密也。何等五？一者了知智慧实相，非境非智，心无所得，而能遍学三乘智慧，及一切世间知见。余四心如檀中分别。菩萨能如是，于所修智慧中，具此五心者，随所得智慧，因中说果，皆具三义。是以菩萨所修智慧，皆名行般若波罗密。若至无上菩提道果，方是般若波罗密具足成就。今六波罗密，即菩萨正行之本，是以法华经云：‘为求菩萨道，应说六波罗密。’
		</desc>
	</Doc>
	<Doc>
		<title>般若十种利益</title>
		<desc>
            般若十种利益：谓菩萨由此智慧，通达无碍，故获十种利益也。一、一切舍不取施想谓菩萨修行般若，照了万法俱寂，是故虽行布施，而无能施之想，不着所施之物，不见受施之人，是为一切舍不取施想。二、持戒不缺而不依戒谓菩萨修行般若，虽坚持净戒，无所毁缺，然以空慧照之，则不见有能持能犯之相，是为持戒不缺而不依戒。三、住于忍力而不住众生想谓菩萨修行般若，安住忍力，度诸众生，然以空慧照之，而终不起众生得度之想，是为住于忍力而不住众生想。四、行于精进而离身心谓菩萨修行般若，于诸梵行，虽勇猛精进，然以空慧照之，而不见有身，心精进之相，是为行于精进而离身心。五、修禅而无所住谓菩萨修行般若，虽在禅定，然以空慧照之，而于一切诸禅功德，不生味着，是为修禅而无所住。六、魔不能扰谓菩萨修行般若，能以空慧，照了诸法本性空寂，复知魔佛体元不异，魔虽发现，即无所怖，是为魔不能扰。七、于他言论其心不动谓菩萨修行般若，于世间出世间一切诸法，无不通达明了，故于他人言论，悉能辩其邪正是非，不为所惑，是为于他言论其心不动。八、达生死海底谓菩萨修行般若，照了诸法，洞彻生死渊源，不为轮转所溺，是为达生死海底。九、起增上悲谓菩萨修行般若，虽观一切性空，常以广大悲愍之心，誓拔一切众生之苦，令得解脱，是为起增上悲。十、不乐二乘道谓菩萨修行般若，而能了知声闻缘觉小乘之法，沉滞空寂，未为究竟，而不欣乐，惟求大乘无上之道，而得解脱，是为不乐二乘道。
		</desc>
	</Doc>
	<Doc>
		<title>报分</title>
		<desc>
            人能持行五戒十善，即能报得欲天之地位，及不坠人之地位，人境不须述，兹但述欲天。‘六欲天’三藏法数云欲界六天：一、四天王天东方持国天王，南方增长天王，西方广目天王，北方多闻天王。楞严经云：‘诸世间人，不求常住，未能舍诸妻妾恩爱，于邪淫中，心不流逸，澄蓥生明。命终之后，邻于日月，如是一类，名四天王天。’二、忉利天经云：‘于己妻房，淫爱微薄。于净居时，不得全昧。命终之后，超日月明，居人间顶，如是一类，名忉利天。’三、须夜摩天谓此天时时唱快乐故，又云：受五欲境，知时分故。经云：‘逢欲暂交，去无思忆。于人间世，动少静多。命终之后，于虚空中，朗然安住，日月光明，上照不及。是诸人等，自有光明，如是一类，名须焰摩天。’四、兜率陀天谓此天于五欲境，知止足故。经云：‘一切时静有应触来，未能违戾。命终之后，上升精微。不接下界，诸人天境。乃至劫坏三灾不及，如是一类，名兜率陀天。’五、化乐天谓此天自化五尘而娱乐故。经云：‘我无欲心，应汝行事，于横陈时，味如嚼蜡。命终之后，生越化地，如是一类，名乐变化天。’六、他化自在天谓此天假他所化乐事，以成己乐，即欲界天主。经云：‘无世间心，同世行事，于行事交，了然超越。命终之后，遍能出超化无化境，如是一类，名他化自在天。’如是六天形虽出动，心迹尚交，自此以还，名为欲界。
		</desc>
	</Doc>
	<Doc>
		<title>报分</title>
		<desc>
            人能修世间禅定，必得色无色二天之报境。一、色界天初禅三天一、梵众天梵，净也，以无染欲故。众，犹民也，谓此天，是初禅天主之民众也。楞严经云：‘世间一切所修心人，不假禅那，无有智慧。但能执身，不行淫欲。若行若坐，想念俱无，爱染不生，无留欲界。是人应念，身为梵侣，如是一类，名梵众天。’二、梵辅天辅，佐也，谓此天是初禅天主之辅佐臣僚也。经云：‘欲习既除，离欲心现，于诸律仪，爱乐随顺，是人应时，能行梵德，如是一类，名梵辅天。’三、大梵天谓此天是初禅天之主也，名尸弃，劫初先生，劫尽后灭，主领三千大千世界也。经云：‘身心妙圆，威仪不缺，清净禁戒，加以明悟，是人应时，能统梵众，为大梵王。如是一类，名大梵天。’此三胜流，一切苦恼，所不能逼，虽非正修，真三摩地，清净心中，诸漏不动，名为初禅。二禅三天一、少光天谓此天光明少故。经云：‘其次梵天，统摄梵人，圆满梵行，澄心不动，寂湛生光，如是一类，名少光天。’二、无量光天谓此天光明增胜，无限量故。经云：‘光光相然，照耀无尽，映十方界，遍成琉璃，如是一类，名无量光天。’三、光音天谓此天以光明为语音故。经云：‘吸持圆光，成就教体，发化清净，应用无尽，如是一类，名光音天。’此三胜流，一切忧悬，所不能逼，虽非正修真三摩地，清净心中，粗漏已伏，名为二禅。三禅三天一、少净天谓此天意识，乐受清净故。经云：‘如是天人，圆光成音，披音露妙，发成精行，通寂灭乐，如是一类，名少净天。’二、无量净天谓此天净胜于前，不可量故。经云：‘净空现前，引发无际，身心轻安，成寂灭乐，如是一类，名无量净天。’三、遍净天谓此天乐受最胜，净周遍故。经云：‘世界身心，一切圆净，净德成就，胜纯现前，归寂灭乐，如是一类，名遍净天。’此三胜流，具大随顺，身心安隐，得无量乐，虽非正得真三摩地，安隐心中，欢喜毕具，名为三禅。四禅四天一、无云天以前诸天，空居依云而住，此天在云之上，居无云之首，故号无云。二、福生天谓此天修胜福力，而生其中，从因得名故。经云：‘复次天人，不逼身心，苦因已尽，乐非常住，久必坏生，苦乐二心，俱时顿舍，粗重相灭，净福性生，如是一类，名福生天。’又云：‘舍心圆融，胜解清净，福无遮中，得妙随顺，穷未来际，如是一类，名福爱天。’三、广果天谓此天果报广大，无能胜故。四、无想天谓此天一期果报，心想不行故。经云：‘从是天中，有二歧路，若于先心，无量净光，福德圆明，修证而住，如是一类，名广果天。’‘若于先心，双厌苦乐，精研舍心，相续不断，圆穷舍道，身心俱灭，心虑灰凝，经五百劫，是人既以生灭为因，不能发明不生灭性，初半劫灭，后半劫生，如是一类，名无想天。’此四胜流，一切世间诸苦乐境所不能动，虽非无为真不动地，有所得心，功用纯熟，名为四禅。是等诸天，独行无交，未尽形累，自此已还，名为色界。二、无色界天一、空处天谓此天厌于色身系缚，不能自在，心缘虚空，与无色相应，住空处定故。经云：‘从是有顶色边际中，若在舍心，舍厌成就，觉身为碍，销碍入空，如是一类，名为空处。’二、识处天谓此天厌虚空无边，于是即舍虚空，转心缘识，以识为处故。经云：‘诸碍既销，无碍无灭，其中唯留阿赖耶识，全于末那半分微细，如是一类，名为识处。’三、无所有处天谓此天厌于识处无边，于是舍识入无所有处，亦名不用处，谓不用前空处识处故。经云：‘空色既亡，识心都灭，十方寂然，逈无攸往，如是一类，名无所有处。’四、非想非非想处天谓此天居无色界之极顶，非无所有处之无想，非识处之有想故。经云：‘识性不动，以灭穷研，于无尽中，发宣尽性，如存不存，若尽非尽，如是一类，名为非想非非想处。’是四空天，身心灭尽，定性现前，无业果色，从此逮终，名无色界。
		</desc>
	</Doc>
	<Doc>
		<title>报境与证位</title>
		<desc>一切凡夫，受种种报境，一切圣人，得种种证位。</desc>
	</Doc>
	<Doc>
		<title>报趣</title>
		<desc>总论三界众生，由善恶禅定为因，斯招欲色无色为果。</desc>
	</Doc>
	<Doc>
		<title>报相与果理</title>
		<desc>凡夫受报，圣人证果。报有生灭之相，果具真常之理。</desc>
	</Doc>
	<Doc>
		<title>本觉随染二相</title>
		<desc>
            复次本觉随染分别，生二种相，与彼本觉，不相舍离：一者智净相，二者不思议业相。一、智净相者谓依法力熏习，如实修行，满足方便故。破和合识相，灭相续心相，显现法身，智淳净故。此义云何？以一切心识之相，皆是无明。无明之相，不离觉性，非可坏，非不可坏。如大海水，因风波动，水相风相，不相舍离，而水非动性，若风止灭，动相则灭，湿性不坏故。如是众生自性清净心，因无明风动，心与无明，俱无形相，不相舍离，而心非动性，若无明灭，相续则灭，智性不坏故。二、不思议业相者以依智净相，能作一切胜妙境界，所谓无量功德之相，常无断绝，随众生根，自然相应，种种而现，得利益故。
		</desc>
	</Doc>
	<Doc>
		<title>本末二种无明</title>
		<desc>无明者，痴闇之心，体无慧明，故曰无明。又一切烦恼之异名也，有二种：一、根本无明始初之念，法界之理，之根本无明。二、枝末无明因根本无明，起三细六粗之惑业，曰枝末无明。</desc>
	</Doc>
	<Doc>
		<title>本识转识</title>
		<desc>据唯识论说分本识转识。一、本识八识中第八阿赖耶识曰本识。二、转识对余之七识曰转识，即七转识是也。谓由本识而转生末识也。</desc>
	</Doc>
	<Doc>
		<title/>
		<desc>
            ‘有漏四种过失’瑜伽师地论云：有漏四种过失，有漏者，即漏落三界生死也。一、不寂静过失谓诸众生，随逐根尘，起诸妄想，颠倒散乱，而无禅定之功，不能断惑证果，是为不寂静过失。二、内外变异过失谓诸众生，由内心乱想，外境迁流，心境相应，更互变异，所谓心随境起，境逐心生，烦恼缠绵，不能解脱，是为内外变异过失。三、发起恶行过失谓诸众生，由烦恼妄惑，造诸杀盗淫妄种种恶业，轮转生死，无有出期，是为发起恶行过失。四、摄受因过失谓诸众生，由造种种恶业之因，摄取未来苦果，展转轮回，不能解脱，是为摄受因过失。
		</desc>
	</Doc>
	<Doc>
		<title>变异因缘</title>
		<desc>
            由三因缘，大种变异，令所造色，变异而转。一、士夫用谓由地大所拆触故，器有差别。由差别故，令所造色，变异可得。或由水所润等，火所热等，风所燥等，令所造色，变异可得。二、业所作随业势力，先大种生，后随彼力，色变异生。三、由胜定胜定力故，先起大种，然后造色变异而生也。
		</desc>
	</Doc>
	<Doc>
		<title>遍等三性</title>
		<desc>
            遍等三性者：一、遍计所执性谓由彼彼虚妄分别，遍计种种所遍计物，谓所妄执蕴处界等。若法若我，自性差别，此所妄执自性差别，总名遍计所执自性。如是自性，都无所有，理教推征不可得故，谓之遍计所执。周遍计度，故名遍计。如于绳上，妄执为蛇。而实我法，离于心心所体见相分等，如绳外别无实蛇也。二、依他起性谓众缘所生心心所体及相见分有漏无漏，皆依他起。依他众缘而得起故，名依他起。三、圆成实性谓二空所显，圆满成就诸法实性，名圆成实。显此遍常体非虚谬，简自共相虚空我等。此圆成实性与彼依他起性，譬如麻之与绳，水之与波，既非是异，亦非不异。
		</desc>
	</Doc>
	<Doc>
		<title>遍行</title>
		<desc>
            一遍行五者，：一作意，二触，三受，四想，五思。具四一切，名为遍行，谓遍于善恶无记三性，遍于三界九地，遍于有漏无漏世出世时，遍于八识心王相应也。一、作意作意者，警觉心种，令起现行，以为体性，引现起心，趣所缘境，以为业用。二、触触者，于根境识三和之时，令心心所触境，以为体性，受想思等所依，以为业用。三、受受者，领纳顺违非顺非违境相，以为体性，起于欲合欲离欲不合不离之爱，以为业用。四、想想者，于境取像，以为体性，施设种种名言，以为业用。五、思思者，令心造作，以为体性，于善恶无记之事役心，以为业用。
		</desc>
	</Doc>
	<Doc>
		<title>遍照十方炽然世界种</title>
		<desc>
            一、遍照十方炽然世界种，在华藏世界之中心。二、遍照十方炽然世界种，最近之十浮幢佛刹围绕，东方离垢焰起，顺次右旋而为一周。一、离垢焰六、莲花因二、无尽光七、宝香藏三、宝焰光八、宝庄严四、帝青宝九、金刚宝五、金刚轮十、天城宝三、遍照十方炽然世界种，在华严世界之中心，而华藏世界，凡有一百一十一香水海，皆重重围绕此遍照十方炽然世界种。
		</desc>
	</Doc>
	<Doc>
		<title>辨惑</title>
		<desc>一切众生之心，全皆是惑，在小乘推世间凡夫一切惑之所缘起，及其终趣，述辨惑如次。</desc>
	</Doc>
	<Doc>
		<title>辨惑</title>
		<desc>医者治病，先明病相。佛法度生，先明惑相。兹述辨惑，惟大乘所辨之惑，不同小乘。盖凡夫及小乘一切之惑，皆为大乘之所破除者耳。</desc>
	</Doc>
	<Doc>
		<title>辨惑</title>
		<desc>第一节已就一般大乘总列各种惑相，兹宜就法相所明者一重叙之。法相所述，主要者即我、法二执烦恼所知二障是也。义前已释，兹不及，以免繁复。</desc>
	</Doc>
	<Doc>
		<title>辨惑</title>
		<desc>一切众生，所以不入正道者，盖为邪见之所覆故。是邪见者，缘一切相之所惑故，若夫摧邪显正，殆无过就诸相义，辨一切惑。</desc>
	</Doc>
	<Doc>
		<title>别境</title>
		<desc>
            二、别境五者：一欲、二胜解、三念、四三么地、五慧。所缘境事多分不同，缘别别境而得生故，名为别境。一、欲欲者，于所乐境希求冀望，以为体性，精勤依此而生，以为业用。二、胜解胜解者，于决定非犹预境，印可任持，而为体性，不可以他缘引诱改转而为业用。三、念念者，于过去曾习之性，令心明审，记忆不忘，而为体性，定之所依，而为业用。四、三么地三么地者，此翻为定。于所观境，令心专注不散，而为体性，智依此生，而为业用。五、慧慧者，于所观境，简别决择，而为体性，断疑而为业用。
		</desc>
	</Doc>
	<Doc>
		<title/>
		<desc>
            行者安心修道，或四大有病，因观心息鼓击发动本病。或时不能善调适身心息三事，内外有所违犯，故有病患。夫坐禅之法，若能善用心者，则四百四病，自然除差。若用心失所，则四百四病，因之发生。是故若自行化他，应当善识病源，善知坐中，内心治病方法。
		</desc>
	</Doc>
	<Doc>
		<title>病障</title>
		<desc>心病粗二、细二。身病四大五藏得、鬼神所作、业报所感。五障烦恼、业、生、法、所知。</desc>
	</Doc>
	<Doc>
		<title>病之因起</title>
		<desc>
            行者若修禅时，脱有患生，应当善知因起。前述四大五藏二种病，通因内外发动。一、因外发动若外伤寒冷风热，饮食不消，而病从二处发者，是为因外发动。二、因内发动若由用心不调，观行违僻，或因定法发时，不知取与，而致此二处患生，是为因内发动。
		</desc>
	</Doc>
	<Doc>
		<title>波罗密</title>
		<desc>
            六波罗密檀、乃至般若。十波罗密施、乃至智。六度施、乃至慧。广六度行略。波罗密具五种心知实相、起慈悲、发愿、回向、具足方便。波罗密具七相安住、乃至清净。檀波罗密二财、法。施三财、法、无畏。尸罗波罗密二在家、出家。戒三律仪、摄善法、饶益有情。羼提波罗密二生忍、法忍。生忍二顺、逆。法忍二心、非心。忍三耐怨害、安受苦、谛察法。毗梨耶波罗密二身、心。精进三被甲、摄善、利乐。禅波罗密二世间、出世间。出世间禅二出世间、出世间上上。静虑三安住、引发、办事。般若波罗密三声闻慧、缘觉慧、佛慧。声闻慧三学、无学、非学非无学。又般若三生空、法空、俱空。方便二回向、拔济。愿二求菩提、利乐他。力二思择、修习。智二受用法乐、成熟有情。
		</desc>
	</Doc>
	<Doc>
		<title>不共灭</title>
		<desc>计不共灭者如自然强伏无所有等，说灭非自非他。</desc>
	</Doc>
	<Doc>
		<title>不净</title>
		<desc>
            谛观众生，非惟苦、空、无常、无我，亦且不净。谓七不净。前四是在胎不净，后三是出胎不净。一、种子不净静观一切凡夫，皆从情欲生，是种子不净。二、受生不净本精血和合，是受生不净。三、居处不净住腹中生藏之下，熟脏之上，是居处不净。四、所食不净在胎惟饮母血，是所食不净。五、初生不净十月满足，从产门出，是初生不净。六、举体不净身内脓血，九窍常流，是举体不净。七、究竟不净命尽终归腐烂，是究竟不净。
		</desc>
	</Doc>
	<Doc>
		<title>不觉</title>
		<desc>
            所言不觉义者，谓不如实知真如法一故，不觉心起而有其念，念无自相，不离本觉，犹如迷人。依方故迷，若离于方，则无有迷。众生亦尔，依觉故迷，若离觉性，则无不觉。以有不觉妄想心故，能知名义，为说真觉，若离不觉之心，则无真觉自相可说。
		</desc>
	</Doc>
	<Doc>
		<title>不觉六相</title>
		<desc>
            不觉以有境界缘故，复生六种相，云何为六。一者、智相依于境界，心起分别，爱与不爱故。二者、相续相依于智故，生其苦乐，觉心起念，相应不断故。三者、执取相依于相续，缘念境界，住持苦乐，心起着故。四者、计名字相依于妄执，分别假名言相故。五者、起业相依于名字，寻名取着，造种种业故。六者、业系苦相以依业报，不自在故。当知无明能生一切染法，以一切染法皆是不觉相故。
		</desc>
	</Doc>
	<Doc>
		<title>不觉三相</title>
		<desc>复次，依不觉故，生三种相，与彼不觉，相应不离。一者、无明业相以依不觉故心动，说名为业，觉则不动，动则有苦，果不离因故。二者、能见相以依动故能见，不动则无见。三者、境界相以依能见，故境界妄现，离见则无境界。
		</desc>
	</Doc>
	<Doc>
		<title>不思议</title>
		<desc>不思议者，超过寻思言语道故，微妙甚深自内证故，非诸世间喻所喻故。</desc>
	</Doc>
	<Doc>
		<title>不相离色</title>
		<desc>
            不相离色，有其三种：一、一处不相离谓诸大种及造色同住一处，能造所造，更互相望。大小量等，互相涉入，不相障碍，处所无异，名为同处。无别极微，一处而住，名不相离。二、相杂不相离如一眼根，有多极微。一根微处，七物同住。以此七物，对彼七物，虽非同处，然相和杂。邻近而住，名之为和。七七各别，名之为杂。无间隔故，名不相离。三、和合不相离如多豆等，虽以密等之所摄持，和合一聚，然不相涉入。复是异大所造，异聚相望，故名和合。无间隔故，名不相离。
		</desc>
	</Doc>
	<Doc>
		<title>不应行</title>
		<desc>不应行者，谓一切恶，是不应行，分为不应行及应离之二。</desc>
	</Doc>
	<Doc>
		<title>布施十种利益</title>
		<desc>
            月灯三昧经云布施十种利益：布施乃破悭贪之前阵，入道之初门。菩萨行能此者，则获十种利益也：一、降伏悭吝谓修菩萨行者，若能布施，则悭鄙吝惜之心，自然降伏，不复萌动矣。二、舍心相续谓修菩萨行者，行于布施，财虽匮乏，而喜舍之心，无有间断也。三、同其资产谓修菩萨行者，施心无量，观诸众生，与己无异，所有财产，平等受用，无有彼此也。四、生豪富家谓修菩萨行者，于一切财物，常行惠施，心无吝惜，则当来果报，必生豪富之家，财宝具足，受用无穷矣。五、生处施心现前谓修菩萨行者，此生既能行于布施，则感后世随其所生之处，而他人施与之者，皆无悭吝之心矣。六、四众爱乐谓修菩萨行者，既能常怀惠施，无所悭嫉，则四众之心，常生爱乐，而无嫌恨也。七、入众不怯谓修菩萨行者，既能布施，而为四众之所爱乐，故入大众之中，自无畏怯之心也。八、胜名流布谓修菩萨行者，能无所求而行布施，则人多称赞，胜妙名闻，流布遐迩也。九、手足柔软谓修菩萨行者，好行布施，济人缺乏，能感手足柔软，相好圆满之报也。十、不离知识谓修菩萨行者，自初发心行施以来，常得亲近诸佛菩萨善知识等，获闻法要，未尝远离也。
		</desc>
	</Doc>
	<Doc>
		<title>参禅</title>
		<desc>
            参入禅道，是谓参禅。但禅宗之禅，其名虽取思惟静虑之义，而其体为涅盘之妙心。佛学大辞典曰：‘禅宗以禅那为宗。’禅那或译思惟修，或译静虑，为思惟真理，静息念虑之法，原为三学六度之一。初祖达磨来支那，传佛心宗，其法唯静坐默念，发明佛心，凝工夫而已。其外相一等于禅那，故称为禅宗。所谓禅宗者，非三学六度之一分禅，于是而如来禅祖师禅之称起，以经论所说六度所摄之禅为如来禅，达磨所传之心印为祖师禅。故由彼宗之本义言之，则与其谓为禅宗，毋宁目为佛心宗为适当。释尊在灵山会上拈华，迦叶破颜微笑，为第一祖。二十八传至达磨，为东土初祖，在少林寺面壁九年，是教无言之心印于无言也。五祖弘忍之下，有慧能、神秀二大师。慧能之禅，行于南地，故称南宗。神秀之化，盛于北地，故称北宗。而北方不免如来禅之迹，南宗的得祖师禅之神髓。‘见性’禅家之常语，彻见自心之佛性也。达磨之悟性论曰：‘直指人心，见性成佛，教外别传，不立文字。’黄檗传心法要曰：‘即心是佛，上至诸佛，下至蠢动含灵，皆有佛性，同一心体。所以达摩从西天来，唯传一法，直指一切众生，本来是佛，不假修行。但如今识取自心，见自本性，更莫别求。’血脉论曰：‘若欲见佛，须是见性，性即是佛。若不见性，念佛诵经，持斋持戒，亦无益处。’日本永平道元法语，谓见性者佛性也，万法之实想也，众生之心性是也。此性渡于有情非情，普于凡夫贤圣，都无所住。故无住之性，虽在于有情，而不住于有情。虽在于恶，而不住于恶。虽在于色，而不住于色。虽在于形，而不住于形。不住于一切，故云无住之性。又此性非色、非有、非无、非住、非明、非无明、非烦恼、非菩提，全无实性，觉之名为见性也。众生迷此性，故轮回于六道。诸佛觉此性，故不受六道之苦。禅宗向上之作略，不施设文字，不安立言句，直传佛祖之心印，名为教外别传，是即教内之真传也。达磨之悟性论曰：‘直指人心，见性成佛，教外别传，不立文字。’无门关曰：‘世尊云：吾有正法眼藏，涅盘妙心，实相无相，微妙法门，不立文字，教外别传。’
		</desc>
	</Doc>
	<Doc>
		<title>禅波罗密</title>
		<desc>
            法界次第云：‘禅秦言思惟修，一切摄心系念，学诸三昧，皆名思惟修也。’禅有二种：一者世间禅，二者出世间禅。世间禅世间禅者，谓根本四禅、四无量心、四无色定，即是凡夫所行禅。出世间禅出世间禅者，复有二种：一出世间禅，二出世间上上禅。一、出世间禅出世间禅者，谓六妙门、十六特胜、通明、九想、八念、十想、八背舍、八胜处、十一切处、练禅、十四变化，愿智顶禅、无诤三昧、三三昧、师子奋迅三昧、乃至三明、六通、如是等禅，皆是出世间禅，亦名二乘共禅。二、出世间上上禅出世间上上禅者，谓自性等九种大禅，首楞严等百八三昧，诸佛不动等百二十三昧，皆出世间上上禅，一名不共禅，不与凡夫二乘共也。若菩萨以质直清净心，修如是等禅，名之为禅。‘波罗密’波罗密者，翻名如前。若菩萨能于诸禅中，具修五种心，是时禅定名波罗密。何等五？一者知禅实相，不乱不昧，而能遍修诸禅。余四心如檀中分别。菩萨若能如是，于所得禅中，具修此五心者，随所入禅，因中说果，皆具三义。是以菩萨所修禅定，皆名行禅波罗密。若至无上菩提佛果，方是禅波罗密具足成就。
		</desc>
	</Doc>
	<Doc>
		<title>禅定十种利益</title>
		<desc>
            禅定十种利益：谓修菩萨行者，善能修习禅定，则万缘俱息，定性现前，故获此十种利益也。一、安住仪式谓菩萨习诸禅定，必须整肃威仪，一遵法式，行之既久，则诸根寂静，正定现前，自然安住，无所勉强，是为安住仪式。二、行慈境界谓菩萨习诸禅定，常存慈爱之心，而无伤杀之念，于诸众生，悉全安稳，是为行慈境界。三、无烦恼谓菩萨习诸禅定，诸根寂静，则贪嗔痴等，一切烦恼，自然不生，是为无烦恼。四、守护诸根谓菩萨习诸禅定，常当防卫眼等诸根，不为色等诸尘所动，是为守护诸根。五、无食喜乐谓菩萨习诸禅定，既得禅悦之味，以资道体，虽无饭食之奉，而自然欣豫，是为无食喜乐。六、远离爱欲谓菩萨修习禅定，寂默一心，不令散乱，则一切爱欲之境，悉无染着，是为远离爱欲。七、修禅不空谓菩萨习诸禅定，而获诸禅功德，虽证真空之理，而不随于断灭之空，是为修禅不空。八、解脱魔罥谓菩萨习诸禅定，则能远离生死一切魔网，悉皆不能缠缚，是为解脱魔罥。九、安住佛境谓菩萨习诸禅定，开发无量智慧，通达甚深法义，于佛知见，自然明了，心心寂灭，住持不动，是为安住佛境。十、解脱成熟谓菩萨习诸禅定，一切业惑，不能挠乱，行之既久，则无碍解脱，自然圆就，是为解脱成熟。
		</desc>
	</Doc>
	<Doc>
		<title>忏悔</title>
		<desc>
            忏悔二字，乃梵汉双举之词，总之忏摩原意，乃请他忍恕之义。悔过者，则又自行悔罪之意也。止观曰：‘忏名陈露先恶，悔名改往修来。’是又就去来言之矣。忏悔为天台所立五悔之一，洗除已造之罪之唯一要法也。心地观经曰：‘若覆罪者，罪即增长，发露忏悔，罪即消除。’业报差别经曰：‘若人造重罪，作已深自责，忏悔更不造，能拔根本罪。’普贤行愿品曰：‘我昔所造诸恶业，皆由无始贪嗔痴，从身语意之所生，一切我今皆忏悔。’
		</desc>
	</Doc>
	<Doc>
		<title>忏悔五法</title>
		<desc>比丘忏悔罪时，行五种之方式，着袈裟、袒右肩、右膝着地、合掌、礼大比丘足，说所犯之罪名。</desc>
	</Doc>
	<Doc>
		<title>忏仪</title>
		<desc>忏法之仪式甚多，略举如法华忏法、方等忏法、观音忏法、弥陀忏法等。</desc>
	</Doc>
	<Doc>
		<title>羼提波罗密</title>
		<desc>
            法界次第云：‘羼提秦言忍辱，内心能安忍外所辱境，故名忍辱。’忍辱有二种：一者生忍，二者法忍。云何名生忍？生忍有二种：一、于恭敬供养中，能忍不着不生憍逸。二、于嗔骂打害中，能忍不生嗔恨怨恼。是为生忍。法忍有二种：一者、非心法谓寒、热、风、雨、饥、渴、老、病、死等。二者、心法谓嗔、恚、忧、愁、疑、淫欲、憍慢、诸邪见等。菩萨于此二法，能忍不动，是名法忍。菩萨以质直清净心，修此二忍，名为羼提。‘波罗密’波罗密者，翻名如前。若菩萨住羼提中，能具修五种心，是时羼提名波罗密。何等五？一知忍实相，虽不得能忍之心，所辱之事，而随对生法二种所辱之境，心能安忍不动。余四心如檀中分别。菩萨若能具修此五种心，随所忍事，因中说果，皆具三义。是以菩萨修忍，名为行羼提波罗密。若至无上菩提佛果，方是羼提波罗密具足成就。
		</desc>
	</Doc>
	<Doc>
		<title>长坐不卧</title>
		<desc>四威仪中，坐为第一。食易消化，气息调和，可以入道。若懈怠睡眠，诸烦恼贼，常伺其便。若行若立，心动难摄，是故常当安坐。</desc>
	</Doc>
	<Doc>
		<title/>
		<desc>常者，无尽期故。清净法界，无生无灭，性无变易，故说为常。四智心品所依常故，无断尽故，亦说为常。</desc>
	</Doc>
	<Doc>
		<title>常病</title>
		<desc>于一切法执常者，大分为四。</desc>
	</Doc>
	<Doc>
		<title>成报为果</title>
		<desc>因心造业，有业则必成事，有事必有其相。兹将心造业感所成世界之事实，其相若何，下分述之：</desc>
	</Doc>
	<Doc>
		<title>成佛时期</title>
		<desc>成佛时期依教义各不相同：一、依法相所论成菩提道，定满三只。二、在缘起论，则为不定。三、在法性所论，惟在一念，无时可说。四、就圆融论，一切时分，悉皆不定，念劫圆融，自在无碍。</desc>
	</Doc>
	<Doc>
		<title>成就</title>
		<desc>所谓成就者，即事前之目的，事后之归结也。小乘既明业感，故求脱离，至得成就解脱入灭之果也。</desc>
	</Doc>
	<Doc>
		<title>持犯</title>
		<desc>
            持犯者，持，谓保持。犯，谓侵犯。既有戒生，即有持犯。保持戒律谓之持，侵犯戒律谓之犯，持犯并举，乃总名也。戒律有止恶作善之二门，持犯亦各有二：一、二持者一、止持保持五戒乃至具足戒等之止恶法，防止三业也。二、作持保持安居、说戒、忏悔、礼拜等作善之法，策励三业也。二、二犯者一、作犯盲动三业，触止持之法，即由作为犯者。二、止犯怠慢三业，不修作持之善业，即由止为犯者。
		</desc>
	</Doc>
	<Doc>
		<title>持戒十种利益</title>
		<desc>
            持戒十种利益：持戒是菩提之根本，入道之要门。菩萨能坚守护持，则获十种利益也。一、满足智愿谓修菩萨行者，能持禁戒，则身心清净，慧性明了，一切智行，一切誓愿，无不满足也。二、如佛所学谓佛初修道时，以戒为本，而得证果，菩萨修行，若能坚持净戒，是亦如佛之所学也。三、智者不毁谓修菩萨行者，戒行清净，身口无过，凡有智之人，喜乐赞叹，而不毁訾也。四、不退誓愿谓修菩萨行者，坚持净戒，求证菩提，誓愿弘深，勇猛精进，而不退转也。五、安住正行谓修菩萨行者，坚持戒律，则身口意业，悉皆清净，而于正行安住而不舍也。六、弃舍生死谓修菩萨行者，受持净戒，则无杀盗淫妄等业，而能出离生死，永脱轮回之苦也。七、慕乐涅盘八、得无缠心谓修菩萨行者，戒德圆明，心体光洁，一切烦恼业缘，悉皆解脱，而无缠缚之患也。九、得胜三昧谓修菩萨行者，持戒清净，心不散乱，则得三昧成就，定性现前，而超诸有漏也。十、不乏信财谓修菩萨行者，持守戒律，于诸佛法，具正信心，则能出生一切功德法财，而不匮乏也。
		</desc>
	</Doc>
	<Doc>
		<title>持律</title>
		<desc>保持戒律而不犯也，宝积经曰：‘谁是持律，谁持阿含。’</desc>
	</Doc>
	<Doc>
		<title>持明</title>
		<desc>
            持明者，陀罗尼即真言也。又受持真言，谓之持明。演密钞曰：‘明者明咒，真言之别称，此译云明，破闇为义。’又云：‘亦持亦明，持即是明。’大日经疏曰：‘持明者梵云陀罗尼，持明谓总持一切明门明行。’又曰：‘声闻经中，以毗尼为秘藏，要择人简众，方便授之。若未发律仪，不令听闻，修习摩诃衍中，亦以持明为秘藏。未入曼荼罗者，不令读诵受持，还同盗听布萨，反招重罪。’‘陀罗尼’陀罗尼又曰陀罗那陀邻尼。译作持总持能持能遮，以名持善法不使散，持恶法不使起之力用。分之为四种：一、法陀罗尼于佛之教法闻持而不忘也，又名闻陀罗尼。二、义陀罗尼于诸法之义，总持而不忘也。三、咒陀罗尼依禅定发秘密语，有不测之神验，谓之咒，咒陀罗尼者，于咒总持而不失也。四、忍陀罗尼于法之实相安住，谓之忍，持忍名忍陀罗尼。闻义咒忍之四者，为所持之法也。由能持之体言之，法义之二者，以念与慧为体，咒以定为体，忍以无分别智为体。大乘义章曰：‘陀罗尼者，是外国语，此翻为持，念法不失，故名为持。’佛地论曰：‘陀罗尼者，增上念慧，能总任持无量佛法，令不忘失。’智度论曰：‘陀罗尼者，秦言能持，或言能遮，能持集种种善法，能持令不散不失，譬如完器盛水，水不漏散。能遮者，恶不善心生，能遮不令生。若欲作恶罪，持令不失，是名陀罗尼。’法界次第曰：‘陀罗尼此翻能持，或言能遮，又翻为总持。随有若名若义若行地功德，皆悉能持，故名总持。’瑜伽略纂曰：‘论云陀罗尼有四种：一、法，二、义，三、咒，四、能得忍。’又曰：‘法陀罗尼，以法为境，即能诠名言，以念慧为体。义陀罗尼，其体同法，唯境界异，其异者何？所诠义为境。谓无量义意，越等即唯在意地咒。陀罗尼，以定为体，依定持咒，令不忘故，以咒为境也。能得忍陀罗尼者，以无分别智为忍体，即证真如。今日常指咒陀罗尼曰陀罗尼。’‘咒陀罗尼’此乃四种陀罗尼之一，真言教之所谓陀罗尼也。佛菩萨从禅定所发之秘密言句也。陀罗尼者，总持之义。总持有二释，一就人，二就法。就人释者佛菩萨之定力，能持神咒之功德，故名持。如上四种中所择者是也。大乘章曰：‘菩萨依禅，能起咒术，为众除患，第一神验，名咒陀罗尼。菩萨依禅，备起多用，随用别论，即有无量陀罗尼门，良以咒术传益义多，故遍论之。’就法释者神咒之言句，总持无量之文义，无尽之功德，故名。佛地论曰：‘于一法中，持一切法；于一文中，持一切文；于一义中，持一切义；摄藏无量诸功德故，名无尽藏。’明已上二释中神咒之功德，必依后释。诸经中显此咒陀罗尼有五名：一、陀罗尼，二、明，三、咒，四、密语，五、真言。此中后四者为义翻也。秘藏记曰：‘诸经中说陀罗尼，或陀罗尼，或明、或咒、或密语、或真言，如是五义，其义云何？’一、明陀罗尼者，佛放光，光之中所说，是故陀罗尼与明，其义不异。二、咒咒者，佛法未来汉地前，有世间禁咒法，能发神验除灾患。今持此陀罗尼人，能发神通，除灾患，与禁咒法相似，是故曰咒。三、密语密语者，凡夫二乘不能知，故曰密语。四、真言真言者，如来言真实无虚妄，故曰真言，然皆是举一边所名也。
		</desc>
	</Doc>
	<Doc>
		<title>持念</title>
		<desc>受持忆念正法而不忘失也。</desc>
	</Doc>
	<Doc>
		<title>持诵</title>
		<desc>受持诵读经典或真言也。</desc>
	</Doc>
	<Doc>
		<title>出病</title>
		<desc>
            于一切法执出者，亦有十二辈，云何十二。一、于生死计有出如小乘人，迷于性起，随诸妄见，说实有生死可出。二、于觉计出如数论师，计因中有果出，亦于觉计有出法。三、于出者计出如吠夜迦罗拏人，所说与来为对待，见有出法。四、于出法计出如胜论师，计有去法可用，即见有出法。五、于出处计出如玷牟留外道，计苦乐从自他四句中出。六、于宿生计出如宿作外道，计苦乐之果，皆从往因，不须现缘，而自增长，此执从宿生出。七、于我慢计出如我慢人，计现见万法皆从我出，此执一切从我慢出。八、于性计出如阿毗昙人，计木中有火性，从于火性，以成事火，此计法但依性出。九、于妄计中计出如种种妄计人，各执所计为有果出。十、于想计出如外道以想从大力鬼神持来，即计想从彼出。十一、于福德计出如阿修罗外道，计福德从罗刹等来，即彼能出德福。十二、于世性计出如迦毗罗人，计冥谛为世性，说一切法从世性出。
		</desc>
	</Doc>
	<Doc>
		<title>出家二戒</title>
		<desc>
            十戒、具足戒，为出家二戒。出家者，离在家之生活，修沙门之净行，名曰出家。此二种戒，皆不淫戒。谓之出家戒。一、十戒二、具足戒具足者，圆满也。具足戒，即圆满戒之义，略名具戒。又名近圆，圆者涅盘之称，言具足戒近涅盘之法也。
		</desc>
	</Doc>
	<Doc>
		<title>出家戒</title>
		<desc>出家之戒，分总义别相述之。一切律藏，不得向不受戒人宣说，尤以出家戒律，在家者所不应知。佛有明文，兹之所述。普通所知之大义耳，条文当遵佛制不及焉。</desc>
	</Doc>
	<Doc>
		<title>出世间相</title>
		<desc>
            四圣证道，因果至深，纵费多文，难诠少分。并各差异甚远，未可统括。况欲于数条文义约之，岂有可能。惟此篇所叙，不过为便于文次，略标其义，以与前文六趣等对举，而为向下各篇分叙之引端耳。并为初习，先得其约，易涉于博故也。然而举少失多，牵强混淆，固知不免矣。世间之义，前已略明。超出此世间者，即为出世间。超出世间而无世间一切种种之相，或对治世间一切种种之相，是为出世间相。此外尚有非世间非出世间，即世间即出世间之义。然皆出世间以上事，故可统于出世间括之。
		</desc>
	</Doc>
	<Doc>
		<title>出世间义</title>
		<desc>前言世间，而略说世间义。兹言出世，亦略明出世间义。兹之所言出世间义，亦就前世间观相，相对所转之出世间观相耳。</desc>
	</Doc>
	<Doc>
		<title>初禅</title>
		<desc>
            初禅者，行人先须趺坐调息，从粗住细住，阶欲界定。次后身心泯然虚豁，失于欲界之身，坐中不见头手。床敷犹若虚空，是为未到地定。此定能生初禅，即是初禅方便，亦名未来禅。得此相已，初勿惊恐，亦勿欢喜，勿向人说。若于未到地中，入定渐深，身心虚寂，不见内外。或经一日，乃至七日，或一月乃至一年，定心不坏，守护增长。忽觉身心凝然，运运而动。当动之时，还觉渐渐有身，如云如影动发。或从上发，或从下发，或从腰发，渐渐遍身。动触发时，功德无量。略说十种善法眷属，与动俱起：一定，二空，三明净，四喜悦，五乐，六善心生，七知见明了，八无累解脱，九境界现前，十心调柔软。如是十种胜妙功德庄严动法，此则略说初动触相。如是，或经一日，或经十日，或一月四月，乃至一年，此事既过，复有余触，次第而发。故名初禅。言余触者，即前动触为一，二痒，三凉，四暖，五轻，六重，七涩，八滑。复有八触：一掉，二猗，三冷，四热，五浮，六沈，七坚，八软。此八与前八虽同，而细分别，不无小异。此十六触，随一发时，悉有十种善法功德眷属。行者因未到地，发如是等诸触功德善法，故名初禅初发。并是色界清净四大，依欲界身中而发。从此舍离欲界五欲五盖，得初禅五支功德。一、觉支初心在缘名觉。谓行者依未到地发初禅，色界清净色法，触欲界身根，心大惊悟，尔时即生身识，觉此色触，未曾有功德利益，故名觉支。二、观支细心分别名观。谓行者既证初禅功德，即以细心分别此禅定中色法诸妙功德境界分明，无诸盖覆，如是等功德，欲界之所未有，故名观支。三、喜支欣庆之心名喜。谓行者初发禅时，乃有喜生，但分别未了，故喜心未成，若观心分别，所舍欲界之乐甚少，今护得初禅，利益甚多，如是思惟已，则欢喜无量，故名喜支。四、乐支怡悦之心名乐。谓行者发初禅时，乃即有乐，但分别喜，动涌心息，则恬然静虑，受于乐触怡悦之快，故名乐支。五、一心支心与定一，名为一心。谓行者初证禅时，乃即着定，而心犹依觉观喜乐之心，故有微细之散，若喜乐息，自然心与定一，故名一心支。若在人中坐禅，得此根本初禅，不失不退，则命终已，随初禅力深浅，必生梵众等之天中，是初禅天因也。
		</desc>
	</Doc>
	<Doc>
		<title>除二障</title>
		<desc>除二障者，除理障事障也。二障义见前。</desc>
	</Doc>
	<Doc>
		<title>除三毒修三学</title>
		<desc>
            前言世间，乃有三毒，兹明出世。须明三学，盖智者知一切业苦，成于三毒。为除业苦，当除三毒。对治三毒，故修三学。所谓三学者：一、戒戒，禁戒也，能防禁身口意所作恶业者。二、定定，禅定也，能使静虑澄思者。三、慧慧，智慧也，观察真理而断妄惑者。成贪者欲，戒则不欲，不欲则不贪。成嗔者动，定则不动，不动则不嗔。成痴者愚，慧则不愚，不愚则不痴。
		</desc>
	</Doc>
	<Doc>
		<title>慈忍十种利益</title>
		<desc>
            慈忍十种利益：慈即爱念，忍即安忍。谓修菩萨行者，于一切违顺等境，皆能慈忍，故获此十种利益也。一、火不能烧谓修菩萨行者，但为利益众生，常怀慈忍之心，于一切违逆之境，了知身心，自性本空，悉无所恼，是以嗔恚之火，所不能烧也。二、刀不能割谓修菩萨行者，但为利益众生，常怀慈忍之心，于一切横逆之境，了知自身体性空寂，悉无所畏，是以嗔恚利刀所不能割也。三、毒不能中谓修菩萨行者，但为利益众生，常怀慈忍之心，人或有所加害，了知身心本空，不以为意，是以贪嗔毒药所不能中也。四、水不能漂谓修菩萨行者，但为利益众生，常怀慈忍之心，于一切顺情之境，了知诸法本空，悉无所染，是以贪爱之水，所不能漂也。五、为非人护非人即鬼神之类，谓修菩萨行者，但为利益众生，常怀慈忍之心，于一切时处，鬼神之类，悉皆护卫也。六、身相庄严谓修菩萨行者，但为利益众生，常怀慈忍之心，爱念于人，是以能感色身相好庄严之报也。七、闭诸恶道谓修菩萨行者，但为利益众生，常怀慈忍之心，成就善法，是以恶道之门，自然闭而不开也。八、随乐梵天梵天即色界初禅天也。谓修菩萨行者，慈忍具足，梵行无亏，故报尽命终，随其意乐，而得生于梵天也。九、昼夜常安谓修菩萨行者，常行慈忍之心，利益有情，而不恼害，故得身心寂静，昼夜常安也。十、不离喜乐谓修菩萨行者，常怀慈忍之心，利益众生，令其各获安隐，是以自之身心，亦不离于喜乐。
		</desc>
	</Doc>
	<Doc>
		<title>大乘</title>
		<desc>大，简小之称。乘，运载之义。灰身灭智，求空寂之涅盘之教为小乘，开一切智之教曰大乘。</desc>
	</Doc>
	<Doc>
		<title>大乘四果</title>
		<desc>
            大乘庄严经论云大乘四果：大乘者，谓通教中菩萨，于当教中，对声闻缘觉小乘，故得得为大乘也。四果者，本是声闻所证果位，今菩萨历于十地，修行证果，亦有浅深，始终不同，故借小乘四果之位，以区别之，是名大乘四果。一、初地生如来家是须陀洹果因借声闻初果以区别之，故云是须陀洹果。二、八地得授记是斯陀含果因借声闻第二果以区别之，故云是斯陀含果。三、十地得受职是阿那含果因借声闻第三果以区别之，故云是阿那含果。四、佛地是阿罗汉果佛地即通教中果佛也。菩萨已断见思习气俱尽而得成佛。因借声闻第四果，以区别之，故云是阿罗汉果。
		</desc>
	</Doc>
	<Doc>
		<title>大乘之四分</title>
		<desc>
            兹叙大乘之法，亦以信解行证四分说之，其义虽已见于小乘篇中，兹为大乘篇说，不妨重复述之。谓信解行证者，是佛道之一期，先信乐其法，次了解其法，次依其法而修行，终证得其果也。又单就信解而言，闻佛之说法，初信之，次解之，则谓信解。又钝根信之，利根解之，是曰信解。又信者破邪见，解者破无明也。又就信行而言，信行对法行之称，自依圣法而行曰法行，信他之教而行曰信行。即信行者钝根而成闻慧，法行者利根而成思慧也。
		</desc>
	</Doc>
	<Doc>
		<title>大乘之宗要</title>
		<desc>
            佛乘宗要论曰：‘大乘为超出世间，而又适应世间。则其宗要，在先有超出世间的大觉悟，而后以护念众生的大慈悲，施其适应世间的大方便。’一、菩提心为因菩提即觉义，因即种子，言可依之以得果故。此所云觉，非世间觉如理想等。盖要灵明洞彻，寂照圆满之妙真如性，即楞严经所谓获本妙心，唯识论所谓真唯识量。是故非心外得，即心当体，所谓不生不灭之本来真心。证此真心。则已与万有消融一致，四相俱无，我法皆空，大地平沉，虚空粉粹。心经云：‘依般若波罗密多故，得阿耨多罗三藐三菩提。’盖依大智慧而得澈底根本究竟之大觉悟也。二、大慈悲为根本众生迷妄，非大慈悲，无以度之。慈使得乐，悲使离苦。菩萨普修十度万行，皆为枝干花叶。唯大慈悲，乃为根本。大慈悲发明真觉，见物我同体，自他不二，本来平等而来，非我爱之关系而生。盖依我则有障碍，有对待，故有时与我不相容者，则不爱随之以起。故慈悲要在澈底人我之相，已无自他，对待不起，依平等智，发同体悲，自利利他，无二无别，乃大慈悲。三、方便为究竟方便者，一、方，谓方法。便，谓便利。即以方法而求便利义。二、谓善巧，善乃善能之善，巧即适当。三、谓权巧，权即经权之权，随顺世间便利法门，乃佛果妙用，尽于未来，无穷尽耳。
		</desc>
	</Doc>
	<Doc>
		<title>大劫</title>
		<desc>
            大劫者，合四中劫，一成、一住、一坏、一空，为一大劫。一、成劫历第一次中劫，名曰成劫。二、住劫历第二次中劫，名曰住劫。三、坏劫历第三次中劫，名曰坏劫。四、空劫历第四次中劫，名曰空劫。合四中劫，共计十三万四千四百万年，为一大劫。凡十方三世所有一切世界，皆悉具此四种。
		</desc>
	</Doc>
	<Doc>
		<title>大牟尼</title>
		<desc>二乘所得二转依果，唯永远离烦恼障缚，无殊胜法，故但名解脱身。大觉世尊，成就无上寂默法故，名大牟尼。</desc>
	</Doc>
	<Doc>
		<title>大人八念</title>
		<desc>
            中阿含经云大人八念，阿那律陀在枝提瘦水渚林中，宴坐思惟，心作是念：道从无欲，非有欲得，乃至道从智慧，非愚痴得。于是世尊以他心智，知彼心中所念，即现其前，为说大人八念也。一、道从无欲，非有欲得谓比丘修道，当于一切尘境，不生希欲之心，虽自得无欲，而不令他知，此所以能得道也。是名道从无欲，非有欲得。二、道从知足非无厌得谓比丘修道，衣但覆形，食但支命，一切所需，悉当知足，此所以能得道也。是名道从知足，非无厌得。三、道从远离非聚会得谓比丘修道，于世间诸法及己身心，俱当远离，此所以能得道也。是名道从远离，非聚会得。四、道从精进非懈怠得谓比丘修道，当常行精进，断恶不善，修诸善法，恒自起意，专一坚固，不舍方便，此所以能得道也。是名道从精进，非懈怠得。五、道从正念非邪念得谓比丘修道，当观察身心内外诸法，悉皆空寂，无有邪念，此所以能得道也。是名道从正念，非邪念得。六、道从定意非乱意得谓比丘修道，当远离诸恶之法，凝心禅定，无有散意，此所以能得道也。是名道从定意，非乱意得。七、道从智慧非愚痴得谓比丘修道，当观察世间兴衰之法，而得智慧明达，分别晓了，悉除惑业，尽生死苦，此所以能得道也。是名道从智慧，非愚痴得。八、道从不戏乐非戏行得谓比丘修道，当常寂静，远离嬉戏之乐，游观之行，安住无为之理，正意而解，此所以能得道也。是名道从不戏乐，非戏行得。
		</desc>
	</Doc>
	<Doc>
		<title>大三灾坏劫相</title>
		<desc>
            大三灾坏劫之相，谓能坏初二三禅，递次增上，至三禅止。一、坏初禅一大劫尽，有一火灾，坏至初禅。二、坏二禅七火之后，又一大劫，有一水灾，坏至二禅。三、坏三禅七七四十九番火，则有七水，又加七火，则为六十三大劫。至第六十四劫，乃有风灾，坏至三禅。大三灾坏劫相┌第一大劫至第七大劫─火│第八大劫─水│第九大劫至第十五大劫─火│第十六大劫─水│第十七大劫至第二十三大劫─火│第二十四大劫─水│第二十五大劫至第三十一大劫─火│第三十二大劫─水大三灾坏劫┤第三十三大劫至第三十九大劫─火│第四十大劫─水│第四十一大劫至第四十七大劫─火│第四十八大劫─水│第四十九大劫至第五十五大劫─火│第五十六大劫─水│第五十七大劫至第六十三大劫─火└第六十四大劫─风
		</desc>
	</Doc>
	<Doc>
		<title>道谛</title>
		<desc>道以能通为义。正道及助道，是二相扶，能通至涅盘，故名为道。略则戒、定、慧，广则三十七道品。此三十七合为七科，所谓四念处、四正勤、四如意足、五根、五力、七觉支、八正道，是为七科。分述如次：</desc>
	</Doc>
	<Doc>
		<title>道谛</title>
		<desc>
            道以能通为义，正道及助道，是二相扶，能通至涅盘，故名为道。一、正道者，实观三十七品，三解脱门，缘理慧行，名为正道。二、助道者，得解观中种种诸对治法，及诸禅定，皆是助道。复次：一、正道者，谓见谛八忍、八智，此十六心思惟。九无碍九解脱，此十八心真无漏慧，名为正道。一、八忍欲界与上二界四谛之理，忍可印证之智也。一、忍可印证欲界四谛，曰四法忍：一、苦法忍二、集法忍三、灭法忍四、道法忍二、忍可印证色界无色界之四谛，曰四类忍：一、苦类忍二、集类忍三、灭类忍四、道类忍以此八忍，正断三界之见惑。二、八智一、证欲界四谛之智，曰四法智：一、苦法智二、集法智三、灭法智四、道法智二、证上二界四谛之智，曰四类智：一、苦类智二、集类智三、灭类智四、道类智即观八谛而正断烦恼无间道之位曰忍。既断烦恼而了解脱之位曰智。总称八忍八智。是无漏智之初也。三、九无碍九解脱三界有九地，九地中皆有见惑修惑。每地修惑，分为九品。先断粗大，次第断微细。每断一品之修惑，有无间道解脱道之二种。正断惑之位，曰无间道。既断惑已得解脱之位，谓之解脱道。二、其余方便对治诸禅三昧，及三十七品三解脱等，皆是助道，所谓三解脱门者如次。三解脱门解脱即自在之义也。门即能通之义，谓由此三解脱门，则能通至涅盘。一、空观诸法无我我所。二、无相男女一异等相不可得。三、无愿知一切法无相无所作。此二道相扶，能通涅盘，审实不虚，即名道谛也。
		</desc>
	</Doc>
	<Doc>
		<title>道谛下四行</title>
		<desc>
            道谛下四行者：一、道行谓观五不受阴三十七品等道，能通至涅盘，故名道。二、正行谓观五不受阴三十七品等道，非颠倒法，故名正。三、迹行谓观三十七品等道，是一切圣人去处，故名迹。四、乘行谓观三十七品等道，能运行人必至三解脱，爱见等烦恼不能遮，故名乘。道谛下四行┌地狱………………………………┐│饿鬼………………………………││畜生………………………………├四恶趣四有┐┌欲界┤修罗………………………………┘├五道┐︵││人……东洲…南洲…西洲…北洲……四洲四有┘│六│└欲天……四王…忉利…夜摩…┐│道│┌────────┘│︶│└…兜率…化乐…他化……六欲六有┐├二┌苦│┌初禅前二┐││十│谛…三┤┌初禅┤├二有……………┐││五│界││└大梵┘││天│有│││二禅………………一有……………│├道┘││色界┤三禅………………一有……………├四禅七有││││┌四禅前三┐││││└四禅┤无想├三有……………┘│││└那含┘││└无色界…空处…识处…无所有处…非非想处…四空四有┘││欲界色界无色界│┌──┴──┐┌──┴──┐┌──┴──┐│苦集灭道苦集灭道苦集灭道││││││││││││││┌身─○─┼─┼─┼─○─┼─┼─┼─○─┼─┼─┼││││││││││││││││边─○─┼─┼─┼─○─┼─┼─┼─○─┼─┼─┼│五││││││││││││││┌利┤见─○─○─○─○─○─○─○─○─○─○─○─○││使││││││││││││││││戒─○─┼─┼─○─○─┼─┼─○─○─┼─┼─○│││││││││││││││││└取─○─○─○─○─○─○─○─○─○─○─○─○│┌见惑┤│││││││││││││││┌贪─○─○─○─○─○─○─○─○─○─○─○─○││││││││││││││││四谛┤│││嗔─○─○─○─○─┼─┼─┼─┼─┼─┼─┼─┼│││五│││││││││││││││└钝┤痴─○─○─○─○─○─○─○─○─○─○─○─○││使││││││││││││││││慢─○─○─○─○─○─○─○─○─○─○─○─○│││││││││││││││││└疑─○─○─○─○─○─○─○─○─○─○─○─○│集│十七七八九六六七九六六七├谛┤└──┬──┘└──┬──┘└──┬──┘││三十二二十八二十八││└───────┬───────┘││八十八使││┌贪欲……五趣杂居地┐┌上上│││┌离生喜乐地│┌上品┤上中│││嗔│定生喜乐地│九地各┐│└上下││思│色…┤离生喜乐地│九品││┌中上│└惑…四┤痴└舍念清净地├├┤中品┤中中│使│┌空无边处地│共成八││└中下│││识无边处地│十一品┘│┌下上│└慢无色┤无所有处地│└下品┤下中│└非非想处地┘└下下├灭谛│┌四念处……观身不净…观受是苦…观心无常…观法无我││四正勤……已生恶令永断…未生恶令不生…┐│道│┌─────────────┘└谛…三┤└…已生善令增长…未生善令得生十│四如意足……欲…念…进…慧七│五根……信…进…念…定…慧道│五力……信…进…念…定…慧品│七觉支……择…进…喜…除…舍…定…慧└八正道……正见…正思维…正语…正业…正命…┐┌───────────────┘└…正精进…正念…正定┌别┐┌苦谛┤├苦苦……坏苦……行苦│└通┘│┌业……不善业……善业……不动业│集谛┤│└烦恼………………见…………爱又│┌有余涅盘四┤灭谛┤谛│└无余涅盘│┌正道……三十七品……三解脱门│┌甲┤││└助道…………种种对治及禅定││┌四法忍……苦法忍…集法忍…灭法忍…道法忍│道│十┌八忍┤└谛│┌六┤└四类忍……苦类忍…集类忍…灭类忍…道类忍│┌正│心│┌四法智……苦法智…集法智…灭法智…道法智││道…三│└八智┤││十┤└四类智……苦类智…集类智…灭类智…道类智││四│┌九无碍└乙┤心└十八心┤│└九解脱│┌三十七品└助道┤三解脱门……一、空…二、无相…三、无作└其余方便对治诸禅三昧┌苦谛下四行……一无常行…二苦行…三空行…四无我行│集谛下四行……一集行……二因行…三缘行…四生行十六行┤灭谛下四行……一尽行……二灭行…三妙行…四出行└道谛下四行……一道行……二正行…三迹行…四乘行
		</desc>
	</Doc>
	<Doc>
		<title>道定二戒</title>
		<desc>
            戒由道定二义上，分之为二：一、道共戒三乘之圣者，至见道修道之位，而发无漏道。故与无漏智共，自发防非止恶之戒体，戒体亦无漏也。二、定共戒行人修持色界之四禅定，故与彼定心共，身中自生防非止恶之戒体。此定有漏，故戒亦有漏也。
		</desc>
	</Doc>
	<Doc>
		<title>得四忍</title>
		<desc>
            华严经随疏演义钞云四忍：忍即忍可，亦安忍也。思益经云：‘梵天菩萨，有四忍法，善出毁犯禁戒之罪。’一、得无生忍谓一切诸法，自性空寂，本来不生，菩萨证知此法，则能超出毁犯禁戒之罪，是为得无生忍。二、得无灭忍谓一切诸法，昔本不生，今亦无灭，菩萨证知此法，则能超出毁犯禁戒之罪，是为得无灭忍。三、得因缘忍谓六根为因，六尘为缘，菩萨了知一切诸法，皆从因缘和合而生，本无自性，则能超出毁犯禁戒之罪，是为得因缘忍。四、得无住忍住即停住，菩萨心不住着，而无异念相续，则能超出毁犯禁戒之罪，是为得无住忍。
		</desc>
	</Doc>
	<Doc>
		<title>德用</title>
		<desc>
            二德智、断。三德法身、般若、解脱、三，具常、乐我、净、四德。三明宿命、天眼、漏尽。六通天眼、乃至漏尽。十力知是处非处智、乃至知永断习气智。四无所畏一切智、漏尽、说障道、说尽苦道。十八不共法身无失、乃至智慧知现在世无碍。法界定略。三轮神通、记心、教诫。二轮正法、教令。三种常住自性、不断、相续。
		</desc>
	</Doc>
	<Doc>
		<title>等觉位</title>
		<desc>
            经云：‘如来逆流，如是菩萨顺行而至，觉际入交，名为等觉。’疏云：‘此位将明菩萨始觉，等于如来妙觉，故先举如来，而言逆流者。盖谓如来，已先证入妙觉果海，无复进取，但惟不舍众生，倒驾慈航，逆流而出。而此菩萨，乃言顺行而至者，谓其进取未竟，方趣果海，顺流而入也。觉际入交者，菩萨始觉，与佛妙觉，分齐正齐，但顺背之不同耳。’
		</desc>
	</Doc>
	<Doc>
		<title>地狱道</title>
		<desc>
            地狱前文已述概义，兹稍分别其详。但过详则繁，特举其着，以识其义可耳。谓八寒八热等大狱，各有眷属，其类无数。其中受苦者，随其作业，各有轻重，经劫数等。其最重处，一日之中，八万四千生死，经劫无量。作上品五逆十恶者，感此道生。一、八寒地狱一、额浮陀此云为疱，寒苦触身，如疮疱故。二、疱裂三、阿吒吒谓寒苦增极，舌作此声也。四、阿波波谓寒苦增极，唇作此声也。五、呕喉谓寒苦增极，喉作此声也。六、青莲华七、红莲华八、白莲华此狱寿命，或云比热狱更长，或云减半。二、八热地狱一、等活谓其中众生，互相嗔忿，斫剌磨捣。死已复活，活已复死，故名，其苦如是。至其寿命，更为可惊。计人间五十岁，为四王天一日夜；此狱以四王天寿五百年为一日夜，如是积数，至五百岁。二、黑绳如世解木，绳抨锯解，故名。至计其寿命，则人间百岁，为忉利天一日夜；此狱以忉利天寿一千年为一日夜，计此寿一千岁。三、众合众山四合，碎身成尘，故名。其寿命计人间二百年为夜摩一日夜；此狱则以夜摩天二千年为一日夜，寿二千岁。四、号叫在大镬中，沸汤烹煮，号啕叫唤，故名。其寿命人间四百年为兜率天一日夜；此狱以兜率寿四千年为一昼夜，寿四千岁。五、大号叫在热铁鏊中，受煎熬苦，极切大叫，故名。其寿量计人间八百年为化乐天一日夜；此狱以化乐天八千年寿为一日夜，寿八千岁。六、炎热谓烈火猛焰，烧炙糜烂，故名。其寿量计人间一千六百年，为他化天一日夜；此狱以他化天一万六千年为一日夜，寿一万六千岁。七、极炎热谓着于火中，内外烧害，故名。寿半中劫。八、阿鼻此云无间，谓受苦无有间歇也。有五义故，立无间名。一者趣果无间谓有极重罪者，即向彼狱，受其果报，无有间歇。二者受苦无间谓在彼狱，受诸痛苦，无有间歇。三者时无间谓至彼狱，受苦时节，无有间歇。四者命无间谓彼地狱，寿命一中劫，无有间歇。五者形无间谓彼地狱，受罪众生，生而复死，死已还生，身形无有间歇也。三、十六游增小狱八热狱每四方各有四小狱，共为十六小狱，即八大狱总有百二十八。名为游增，言游增者，谓受罪众生，游彼狱时，其苦转增故也。一、黑沙谓热风吹热黑沙，焦烂皮骨也。二、沸屎谓沸屎铁丸满前，驱逼于罪人也。三、铁钉谓铁钉钉着，周遍身体也。四、焦渴谓渴以溶铜灌口也。五、饥饿谓饥服铁丸也。六、一铜镬谓投于镬中，涌沸坏烂也。七、多铜镬谓经许多铜镬之苦也。八、石磨谓受热石压磨也。九、脓血谓脓血沸涌，汤烂身体，复食脓血，通彻过腹也。十、量火谓有大火聚，遍烧身体也。十一、灰河谓灰河沸涌，恶气蓬，铁剌纵横，剑树刀林，恶兽毒鸟，受炙剌啮啄之苦无量也。十二、铁丸谓热铁丸烂坏身体，举身火然。十三、釿斧谓为热铁釿斧斫斩。十四、豺狼谓豺狼啮，肉堕血流也。十五、剑树谓入于剑林，暴风吹树，刃伤身体也。十六、寒冰谓有大寒风吹体，皮肉堕落也。四、更有孤独、鬲子、轻系等狱，处所不定。依瑜伽说，游增孤独，寿命不定，随业长短。
		</desc>
	</Doc>
	<Doc>
		<title>弟子对师长</title>
		<desc>
            长阿含经曰弟子敬奉师长有五事，云何为五？一、供给所需四、凡师教敕恭顺无违二、礼敬供养五、从师闻法善持不忘三、尊重戴仰六方礼经曰弟子事师，当有五事：一、当敬惮之四、思念不厌二、当念其恩五、当从后称誉三、随其所教阿难问事佛吉凶经曰：‘阿难白佛言：“世间之人，及佛弟子，轻易其师，常以恶意向于其师，及诸贤德之人，其罪云何？”佛告阿难：“夫人当爱人之德，欣人之善，不可憎嫉。若以恶意向于其师，及诸贤德，是与恶意向佛无异。若有人以万石弩，自射其身，可为痛不？”阿难言：“世尊，甚痛甚痛！”佛言：“人若以恶意向于其师及诸贤德，则如以痛剧之弩，射其自身。为人弟子，不可轻易其师，及以恶意向诸贤德，视诸道德之人，当如视佛，不可嫉谤。人有戒德者，诸天龙鬼神，无不感动，受其尊敬。宁投身火中，手持利刃，自割其肉，慎勿于此善人，而生嫉谤，其罪不小，慎之慎之。”’
		</desc>
	</Doc>
	<Doc>
		<title/>
		<desc>
            七种定名略。小乘二种禅共、不共。世间禅十二门禅。十二门禅四根本、四无量、四无色。四根本禅初、二、三、四。四无量心慈、悲、喜、舍。四无色空、识、无所、非想。六行观厌苦、乃至忻出。小乘不共禅亦世间亦出世间、出世间。亦世间亦出世间禅六妙门、十六特胜、通明观。出世间禅观、炼、薰、修。观禅二种坏法、不坏法。坏法禅九想、八念、十想。不坏法禅八背舍、八胜处、十一切处。六妙门数、随、止、观、还、净。十六特胜知息入、乃至观弃舍。通明观观息、色、心、三事俱无。九想胖胀、乃至烧。八念念佛、乃至念死。十想无常、乃至尽。八背舍内有色相外观色、乃至无所有处。八胜处内有色相外观色少若好若丑、乃至白胜处。十一切处青、乃至识。九次第定初禅、乃至灭受想。师子奋迅三昧略。超越三昧略。大乘共不共禅略。九种大禅自性禅、乃至清净净禅。自性禅略。一切禅善法乐住等三。难禅第一二三。一切门禅有觉有观等四。善人禅不味着等五。一切行禅善禅、乃至现法乐住第一义禅十三。除恼禅咒术所依、乃至等作等八。此世他世乐禅神足变现调伏众生、乃至暂息恶报放光明九。清净净禅世间清净、乃至烦恼智障断清净十。一行三昧略。三三昧有觉有观、无觉有观、无觉无观。四种三昧坐、行、半、非。五种三昧地、水、风、金沙、金刚轮。十喻三昧幻、乃至化。十种三昧普光明、乃至无碍轮等十。百八三昧首楞严、乃至离着虚空不染。阿字月轮观略。月轮观之五种三昧刹那心、流注心、甜美心、摧散心、明镜心。五相成身观通达菩提心、乃至佛身圆满。五字严身观略。坐禅略。结跏全、半。全结跏吉祥、降魔。
		</desc>
	</Doc>
	<Doc>
		<title>定不定业</title>
		<desc>
            瑜伽论云：一、定受业谓故思所造重业。二、不定受业谓故思所造轻业。由三因缘令业成重：一、由意乐谓由猛利缠等所作，于同法者，见己欢喜，于彼随法，多随寻思，多随伺察，如是名为由意乐故，令业成重。二、由加行谓于彼业，无间所作，殷重所作，长时积集，又于其中，劝他令作，又即于彼，称扬赞叹，如是为由加行故，令业成重。三、由思故谓诸有情于己有思，若住正行及正行果，于彼发起善作恶作，当知此业，说名为重，与彼相违说名为轻。又云：依未解脱者，建立定受业矣。谓世道伏断乃至得圣得无学等，名为解脱者。与此相违者，名为未解脱者也。
		</desc>
	</Doc>
	<Doc>
		<title>定不四业</title>
		<desc>瑜伽云：复有四业：一、异熟定二、时分定三、二俱定四、二俱不定了义灯云：‘余三不定，第一约报受虽是定，然时不定。第二时定而报不定，故并不定。’</desc>
	</Doc>
	<Doc>
		<title>定学</title>
		<desc>
            小乘禅定，有与世间共者，有不与世间共者，分为三种：一者、世间禅谓四禅、四等、四空、如前所明。二者、亦世间亦出世间禅谓六妙门、十六特胜、通明观三种。利根依此发真断惑，钝根或亦随禅受生。故为亦世间亦出世间，又以世出世间，共有此禅，故亦名共禅。三者、出世间禅谓观、炼、薰、修四种禅法：一、言观禅者复有二种：一、坏法观谓九想、八念、十想三种。二、不坏法观谓八背舍、八胜处、十一切处三种。二、言炼禅者即九次第定。三、言薰禅者即师子奋迅三昧。四、言修禅者即超越三昧。世间禅定，前已述之。兹但述次之二种。
		</desc>
	</Doc>
	<Doc>
		<title>独头相应二种无明</title>
		<desc>复次无明又有二种：一、独头无明又云不共无明。如起信论谓：业转现三细之间，无明独起，为独头无明。二、相应无明六粗与余惑相应而起，为相应无明。</desc>
	</Doc>
	<Doc>
		<title>断病</title>
		<desc>
            于一切法执断者，亦有七种，云何为七。一、计三世断此有三家：一、如路伽耶陀人所计，诸行及众生，无往来者，实无他世来生此世，亦无此世复还他世。如颂言：汝今且观如是人，诸根圆具及所行。又若说彼有多闻，或为恶兽所食啖，恣他所食为所弃，过去他身彼即无，不还后世无怖心。应知此身为行聚，如是坚执邪见，拨无轮回，计三世断灭，堕于断见。二、如七入论师，计有现在，无过去未来。如偈云：譬如岸崩，不更还本。乃至冢间，体不再来。唯根境界，是名众生。此谓合集诸法，共立一名，散则无有，故堕断见。三、如世入外道，即阴计我，阴尽我尽。谓身是一物，一物是我。不彼知有三世五阴，说命尽更不再生，故亦堕断见。二、计七种断如七断论师，计欲界人天，色四静虑，粗四大色，如病如箭，四无色处，细色如痈，若死后断灭无有。三、计四大断如佛涅盘时，四神所计。一、地神计地中无水火风。三、火神计火中无地水风。二、水神计水中无地火风。四、风神计风中无地水火。四、计涅盘断如小乘外道，计诸阴尽，种坏风止，名为涅盘，计涅盘是断。五、计因缘断如富兰那迦叶计无因无，缘众生有垢，无因无缘，众生清净。又云：诸法断绝，无忠孝之道，此计染净诸法等断。六、计果报断如空见外道，依于寻伺，或静虑等，计无因果，无有施与，无有祠祀，定无妙行及与恶行，二业果报，乃至世间，无真阿罗汉等，是为计果报断。七、计因果断如鞞崽计，因中无果，因灭于前，果成于后，果非因成，因果不相属，不相属故断。
		</desc>
	</Doc>
	<Doc>
		<title>断常二见</title>
		<desc>断常二见者：一、断见执身心断灭之见，属于无见。二、常见执身心常住之见，属于有见。智度论曰：‘见有二种：一者常，二者断。常见者，见五众常心忍乐，断见者见五众灭心忍乐。一切众生，多堕此二见中。’</desc>
	</Doc>
	<Doc>
		<title>断常二见</title>
		<desc>断常二见者：一、断见固执人之身心断灭不续生之妄见，即无见也。二、常见固执人之身心过现未皆常住无间断之妄见，即有见也。</desc>
	</Doc>
	<Doc>
		<title>断与修</title>
		<desc>断者断除，修者修习，断除一切烦恼，修习一切善法，然后可获解脱，即小乘之出世法，断集修道是也。</desc>
	</Doc>
	<Doc>
		<title>对于父母</title>
		<desc>
            长阿含经曰人子当以五事敬父母，云何为五？一者、供养无乏四者、父母正令不敢违背二者、凡所为先白父母五者、不断父母所作正业三者、父母所为恭顺无逆善生子经说事父母五事：一者、念家事四者、供养二者、修债负五者、承父母之欢心三者、解诫六方礼经曰子事父母，当有五事：一、当念治生四、当念父母恩二、早起令奴婢时作饭食五、父母有病恐惧求医治之三、勿增父母忧
		</desc>
	</Doc>
	<Doc>
		<title>对治</title>
		<desc>小乘既求脱离世间而得解脱，故有对治世间系缚，获得解脱之法。广说甚繁，兹略标义，详参见下章。</desc>
	</Doc>
	<Doc>
		<title>多闻十种利益</title>
		<desc>
            多闻十种利益：谓修菩萨行者，于世间出世间一切邪正之法，无不闻知，故获此十种利益也。一、知烦恼助谓修菩萨行者，以多闻故，则知自身及诸众生，所有一切烦恼之惑，皆能资助业因，而受当来果报，故求出离，而不为所惑也。二、知清净助谓修菩萨行者，以多闻故，悉知一切清净梵行，皆能资助菩提之道，是以精勤修习，以证无上佛果也。三、远离疑惑谓修菩萨行者，以多闻故，则于世间出世间一切诸法，及外道邪魔等论，悉皆照了通达，而无所疑惑也。四、作正直见谓修菩萨行者，以多闻故，则于一切邪正之法，无不明了，若有众生，邪见邪论者，为作正直知见，而格其非心也。五、远离非道谓修菩萨行者，以多闻故，则于善恶果报，诸法因缘，无不明了，故杀盗等一切非法之道，皆能远离而不为也。六、安住正路谓修菩萨行者，以多闻故，则于一切邪正诸法，无不明了，故不为非道所惑，而于如来正法，常得安住而不退也。七、开甘露门谓修菩萨行者，以多闻故，则能深入如来之藏，了知无上法味，而复以此普润众生，令其善根增长，是为开甘露门也。八、近佛菩提九、为作光明谓修菩萨行者，以多闻故，知诸众生，皆为无明所覆，常受长夜之苦，而能以智慧之灯，作诸光明，令其出离幽暗，而获清升之乐也。十、不畏恶道谓修菩萨行者，以多闻故，晓了万法体本空寂，无苦无乐，是以发广大心，随类化度一切众生，而于险难恶道，悉无所畏也。
		</desc>
	</Doc>
	<Doc>
		<title>恶见</title>
		<desc>恶见者，谓恶见解也。恶见为一切恶所由生，修行之人，恶见不可有也。</desc>
	</Doc>
	<Doc>
		<title>恶念</title>
		<desc>恶念者，谓恶之念虑也。恶念为一切恶所由起，修行之人，须息灭恶念也。</desc>
	</Doc>
	<Doc>
		<title>恶说</title>
		<desc>恶说者，谓恶言说也。徒为无用之论义者，是为恶说，修行之人，恶说不可有也。</desc>
	</Doc>
	<Doc>
		<title>恶语</title>
		<desc>恶语者，谓恶之言语。修行之人，凡有所说，当说善语，不应恶语。</desc>
	</Doc>
	<Doc>
		<title>恶缘</title>
		<desc>恶缘者，谓诱我为恶事之外界事物，是谓恶缘。</desc>
	</Doc>
	<Doc>
		<title>恶执恶</title>
		<desc>极恶者，曰恶执恶，诸旃陀罗，皆名执恶。于中造恶过极甚者，名恶执恶。</desc>
	</Doc>
	<Doc>
		<title>饿鬼道</title>
		<desc>
            饿鬼亦遍诸趣，有福德者，作诸处神；无福德者，居不净处，常受饥饿，其苦无量，谄诳心意。作下品五逆十恶者，感此道生，其寿量以人间一月为一日，寿五百岁。有云寿命不定，极长者七万岁。其种类亦多差别，大别可分为三种九类：一、无财鬼一种分三类，言无财者，以不得饮食故。一、炬口谓于口中，常出猛焰。二、针咽头腹如山，咽喉如针。三、臭口口如臭尸。二、少财鬼一种分三类，言少财者，以少得饮食故。一、针毛身毛如针，还自刺身，出血而食。二、臭毛身毛臭秽。三、大瘿项中有瘿，以手抉脓，还自食故！三、多财鬼一种分三类，言多财者，以多得饮食故。一、得弃常得弃食。二、得失常得遗失之食。三、势力此一又分为三：一、夜叉又名药叉，译作勇健暴恶贵人。有三种：一在地，二在虚空，三在天。二、罗刹一名罗刹娑，译作可畏食人鬼。恶鬼之通名也。三、毗舍阇译作啖精鬼，食人精气之鬼也。
		</desc>
	</Doc>
	<Doc>
		<title>二百五十戒</title>
		<desc>比丘之具足戒，有二百五十条。称二百五十戒，分为八段，略示其数。第一、四波罗夷第五、九十波逸提第二、十三僧残第六、四提舍尼第三、二不定第七、百众学第四、三十尼萨耆波逸提第八、七灭诤此八段具摄二百五十戒也。
		</desc>
	</Doc>
	<Doc>
		<title>二般若</title>
		<desc>
            大智度论云二种般若：谓佛于般若会上，说通别圆三教之法，故有共不共之名也。一、共般若共般若者，即通教也。通即通共之义，谓声闻缘觉菩萨三乘之人，共依此教而修证也。二、不共般若不共般若者，即别圆二教也。谓此别圆二教，惟谈菩萨修行之法，不与声闻缘觉之所共也。
		</desc>
	</Doc>
	<Doc>
		<title>二般若</title>
		<desc>
            地藏十轮经明般若二种相：一、世间般若谓诸菩萨，唯依读诵书写，为他演说。三乘道教，劝正修行，灭除烦恼惑业，不行寂静真实般若，常行有见有相般若，如是般若，有取有着，是名世间般若。二、出世间般若谓诸菩萨精勤修习菩提道时，随力听闻，为他演说三乘正法，而于其中，心如虚空，平等寂静，离诸名相。如是般若，无取无著，是名出世间般若。
		</desc>
	</Doc>
	<Doc>
		<title>二般若</title>
		<desc>华严经疏云二般若：一、实相般若实相般若者，谓本觉之理，非寂非照，离虚妄相，名为实相，即一切种智也。二、观照般若观照般若者，谓观照之德，非照而照，了法无相，名为观照，即一切智也。</desc>
	</Doc>
	<Doc>
		<title>二禅</title>
		<desc>
            次二禅者，若于初禅定中，厌离觉观，入中间禅。从未到地，专心不止，于后其心豁然，明净皎洁，定心与喜俱发，具足四支功德。一、内净支心无觉观之浑浊，故名内净。谓行者欲离初禅时，种种诃责觉观，觉观既灭，则心内静，心与静色法相应，豁尔明静，故名内净支。二、喜支欣庆之心名喜。谓行者初得内静时，即与喜俱发，而喜心未成，次心自庆得免觉观之患，获得胜定内净之喜，欢喜无量，故名喜支。三、乐支怡悦之心名乐。谓行者喜涌之情既息，则怡然静虑，受于内净喜中之悦乐，故名乐支。四、一心支心与定一，谓之一心。谓行者喜乐心息，则心与定一，澄渟不动，故名一心支。名为根本二禅，若人坐禅得此，随其浅深，命终必生少光等之天中，是为二禅天因也。
		</desc>
	</Doc>
	<Doc>
		<title>二德</title>
		<desc>
            观音玄义云二德：二德者，在众生因心所具，则名缘了二因。在诸佛果上所显，则成智断二德。盖了因显则成智德，缘因显则成断德故也。一、智德智即智慧，谓照了一切诸法，通达无碍，随众生机缘大小，各各为其演说，无有差谬，是名智德。二、断德断即断除，谓断惑业净尽，随所调伏众生之处，恶不能染，纵任自在，无有累缚，是名断德。
		</desc>
	</Doc>
	<Doc>
		<title>二谛</title>
		<desc>
            二谛者：一、俗谛迷情所见世间之事相也。是顺凡俗迷情之法，故云俗。其为凡俗法之道理，决定而不动，故云谛。又此事相，于俗为实，故云谛。二、真谛圣智所见真实之理性也。是离虚妄，故云真。其理决定而不动，故云谛。又此理性于圣为实，故云谛。经论所说，其名称不一。涅盘经仁王般若经，谓之世谛第一义谛。金刚不坏假名论，谓之真谛俗谛。瑜伽论唯识论，谓之世俗谛胜义谛。
		</desc>
	</Doc>
	<Doc>
		<title>二断</title>
		<desc>地持经云二断：一、缘缚断谓但断心中之惑，则于外尘境，不起贪嗔，于境虽缘，不生染着，故名缘缚断。二、不生断谓得法空之时，能令三途恶道苦果，永更不生，故名不生断。</desc>
	</Doc>
	<Doc>
		<title>二烦恼</title>
		<desc>
            二烦恼者：一、根本烦恼贪、嗔、痴、慢、疑、恶见之六大烦恼为一切诸烦恼生起之本。二、随烦恼忿、恨、恼、覆、诳、谄、憍、害、嫉、悭、无惭、无愧、不信、懈怠、放逸、惛沉、掉举、失念、不正知、散乱等二十之烦恼，以前之根本烦恼为体，或为由此流出者，故名为随烦恼。
		</desc>
	</Doc>
	<Doc>
		<title>二佛土</title>
		<desc>二佛土者：一、真佛土即真土也。二、方便化身土即应土也。</desc>
	</Doc>
	<Doc>
		<title>二观行</title>
		<desc>宗镜录云二观行：一、寻伺谓推寻伺察根尘相对所起一念之心，即以三观观之，是名寻伺。二、真如真名不伪，如名不异，谓常以妙观观于心性本具真如之理，速令显发，是名真如。</desc>
	</Doc>
	<Doc>
		<title>二惑</title>
		<desc>一切烦恼，由其生起之相上说，分为二惑。一、见惑谓意根对法尘，非理筹度，起诸邪见。如外道之计断计常，乃至有无等见，是名见惑。二、思惑谓眼耳鼻舌身五根，对于色声香味触五尘，贪爱染着，迷而不觉，是名思惑。
		</desc>
	</Doc>
	<Doc>
		<title>二见</title>
		<desc>二见者，一有见，二无见。一、有见固执实有物之见也，又增益实性之妄见也。二、无见固执实无物之见也，又损减实性之妄见也。此有无之二见，通于一切法，边见中之断常二见，人身之有无二见也。</desc>
	</Doc>
	<Doc>
		<title>二解脱</title>
		<desc>二解脱者：一、慧解脱智慧能离一切之烦恼障，而证涅盘。二、心解脱心识能离一切之定障，而得入灭尽定。</desc>
	</Doc>
	<Doc>
		<title>二解脱</title>
		<desc>
            宝性论云二解脱：谓诸众生，常为业绳所缚，不能脱离，若解其缚，即得自在，故名解脱。一、性净解脱谓众生性本清净，而无系缚染污之相，是名性净解脱。二、障尽解脱谓众生由烦恼之惑，障蔽圣道，不得出离，若离此障，即得自在，是名障尽解脱也。
		</desc>
	</Doc>
	<Doc>
		<title>二空</title>
		<desc>二空者，人无我则人空，法无我则法空。能悟二空，即是正观也。</desc>
	</Doc>
	<Doc>
		<title>二类魔</title>
		<desc>
            贤首五教仪云：魔有八万四千，乃至恒沙无尽，今总束之，分为二类：一、界内魔有十：一、精灵二、恶鬼三、邪神四、老仙五、魔天六、阴灵七、生死八、业障九、烦恼十、心念二、界外魔亦十：一、三昧二、智慧三、师友四、化导五、修谛六、观缘七、行度八、报身九、依土十、果位
		</desc>
	</Doc>
	<Doc>
		<title>二利</title>
		<desc>金刚般若经取着不坏假名论云二利：一、自利谓于如来所说经典，自能受持读诵，听闻思维，如理修行，成就胜果，是名自利。二、利他谓能以己所受之法，展转为人演说，令其修习，断惑证果，是名利他。</desc>
	</Doc>
	<Doc>
		<title>二漏为缘</title>
		<desc>
            迷悟既分，所为乃别，是则名为有漏无漏。漏者，漏泄之义，为烦恼之异名。贪嗔等之烦恼，日夜由眼耳等之六根门头，漏泄流出而不止，故谓之漏。又漏者漏落之义，烦恼能使人漏落于三恶道，故谓之漏。合有漏无漏，斯称二漏。一、有漏有烦恼之法，曰有漏。又增长烦恼之缘之法，亦曰有漏。如：一、有漏善法有漏之业因有善恶，五戒十善是善法，五逆十恶是恶法。有漏之善法，招有漏之乐果，即人天之果报是也。有漏恶法，招有漏之苦果，即鬼畜之果报是也。二、有漏禅对无漏禅而言即四禅四无色定四无量心定也。三、有漏断对无漏断之称，以有漏道而断烦恼，凡夫修有漏之六行观，断八地七十二之修惑也。二、无漏离烦恼清净之法，及不增长他烦恼之缘之法，名为无漏。如：一、无漏因无漏清净之戒定慧，以证涅盘之界，曰无漏因。二、无漏果无漏道所得之果德也。
		</desc>
	</Doc>
	<Doc>
		<title>二门</title>
		<desc>依一心法，有二种门：一者心真如门，二者心生灭门。是二种门，皆各总摄一切法，此义云何？以是二门不相离故。</desc>
	</Doc>
	<Doc>
		<title>二身</title>
		<desc>
            ‘生法二身’一、生身随机现生之应化身为生身。二、法身理智冥合之真身为法身。‘真应二身’即生法二身。‘实相为物二身’一、实相身是理佛，即法性法身也。二、为物身是事佛，即方便法身也。‘真化二身’一、真身佛所得之法报二身也。二、化身又名应身，佛所现之应身化身也。‘常无常二身’一、常身即真身也。二、无常身即应身化身也。‘实化二身’如来之二种色身。一、实身即实色身，亦即报身也。二、化身即化色身，亦即应身也。‘二法身’一、理法身本觉之理性，诸佛众生所具同一如如之理也，但在众生为无明隐没，在诸佛为始觉之智显现者，名之为理法身。二、智法身始觉究竟如如之智也，始觉之智究满，与本觉之理契合者，名之曰智法身。‘又二法身’一、果极法身即法性法身也。二、应化法身即方便法身也。‘又二法身’一、自性法身即真身也。二、应化法身即应身也。‘又二法身’一、法性法身证得法性理体之佛之真身也，摄于三身中之法身报身中。二、方便法身由法性法身，示现众生化益方便之佛之应化身也。‘又二法身’一、理法身如来所证之真理也。二、事法身戒定慧等五分之功德也。‘又二法身’起信论疏云二法身：一、言说法身谓法身无相，本离言说，虽离言说，非言莫显，故名言说法身。二、证得法身谓法身体遍，物物皆具，但以迷故，不能究显，若不造修，何由证得？故以始觉之心，契于本觉之理，始本不二，即究竟觉，是名证得法身。
		</desc>
	</Doc>
	<Doc>
		<title>二十五方便</title>
		<desc>
            二十五方便，本台宗所立，然乃通于一切教乘者，故行者于此前方便，应须具足也。一、具五缘具五缘者：一、持戒清净二、衣食具足三、闲居静处四、息诸缘务五、近善知识二、诃五欲诃五欲者：一、诃色如热金丸二、诃声如涂毒鼓三、诃香如憋龙气四、诃味如沸密汤五、诃触如卧师子三、弃五盖弃五盖者：一、弃贪欲观不净二、弃嗔恚观慈悲三、弃睡眠以精进四、弃掉悔以数息五、弃疑以信心四、调五事谓五事者：一、调心，不沉不浮二、调身，不缓不急三、调息，不涩不滑四、调眠，不节不恣五、调食，不饥不饱五、行五法行五法者：一、欲，欣习无厌二、精进，晓夜匪懈三、念，念念相续四、巧慧，善得其意五、一心，一心无异止观云：‘夫道不孤运，弘之在人。人弘胜法，假缘进道，所以须具五缘。缘力既具，当割诸嗜欲，嗜欲外屏，当内净其心。其心若寂，当调试五事。五事调已，行于五法，必至所在。’四教仪云：‘此二十五法，为前方便，故应须具足。’
		</desc>
	</Doc>
	<Doc>
		<title>二十五有</title>
		<desc>
            二十五有者，总言六道生死，别言二十五有也。因果不忘，故名为有。略云三有：谓欲、色、无色也。或云九有，三界分九地故。若二十五有者，乃四恶趣为四有；四洲六欲天共成十有；初禅两天为一有；大梵虽在初禅，自为一有，以我慢最重故；二禅三天为一有；三禅三天为一有；四禅前三天为一有；无想虽在四禅，自为一有，以唯是外道所感果故；五不还天，虽亦在四禅中，自为一有，以唯是那含圣人所寄居也。四空即为四有，钝根乐定那含，寄四空处，无别处所，即属四空处摄，故此色无色天，只十一有。四有、十有、十一有，共成二十五有也。
		</desc>
	</Doc>
	<Doc>
		<title>二世间</title>
		<desc>
            对于一切世间，有以有情无情二种，分为二世间者。谓有为法之过现未迁流，而其事事物物间隔之世间，大别有二：一、有情世间由五蕴假和合，有情识以差别鬼畜人天等者。二、器世间由四大积聚，为山河大地国土家屋等之别，以容受有情者。即有情世间，为有情之正报，器世间为有情之依报是也。
		</desc>
	</Doc>
	<Doc>
		<title>二妄境熏</title>
		<desc>此妄境界熏习义，则有二种，云何为二？一者、增长念熏习。二者、增长取熏习。</desc>
	</Doc>
	<Doc>
		<title>二妄心熏</title>
		<desc>妄心熏习义有二种，云何为二？一者、业识根本熏习，能受阿罗汉辟支佛一切菩萨生灭苦故。二者、增长分别事识熏习，能受凡夫业系苦故。</desc>
	</Doc>
	<Doc>
		<title>二妄心熏</title>
		<desc>妄心熏习义有二种，云何为二？一者、分别事识熏习依诸凡夫二乘人等，厌生死苦，随力所能，以渐趣向无上道故。二者、意熏习谓诸菩萨发心勇猛，速趣涅盘故。</desc>
	</Doc>
	<Doc>
		<title>二我见</title>
		<desc>
            我执亦名我见，如起信论明二种我见：一、人我见谓凡夫之人，于五阴身，强立主宰，计我为人，作此妄见，故名人我见。二、法我见谓二乘之人，计一切法，各有体性，虽得人无我智，犹自怖畏生死，妄取涅盘之法，于法起见，故名法我见。
		</desc>
	</Doc>
	<Doc>
		<title>二我执</title>
		<desc>
            大小乘所说我执不同。小乘之言我执，只人我执；大乘则有二，谓人我执法我执也。一、人执又名我执，又名人我执。以五蕴假和合，而有见闻觉知之作用，固执此中有常一主宰之人我者，是名人执。一切之烦恼障，从此人执而生。二、法执又名法我执。不明五蕴等法，由因缘而生，如幻如化，固执法有实性者，是名法执。一切之所知障，从此法执而生。唯识论曰：‘由执我法，二障具生。’此二者中，法执为本。盖起法执者，非必我执；而我执起时，必有法执也。
		</desc>
	</Doc>
	<Doc>
		<title>二无明熏</title>
		<desc>无明熏习义有二种，云何为二？一者、根本熏习，以能成就业识义故。二者、所起见爱熏习，以能成就分别事识义故。</desc>
	</Doc>
	<Doc>
		<title>二行</title>
		<desc>
            华严经疏云二行：一、顿成诸行顿成诸行者，即依圆融法门而修行也。谓诸菩萨，若断一惑，则一切惑俱断。若行一行，则一切行具足。故普贤行愿品云：‘一断一切断等是也。’二、遍成诸行遍成诸行者，即依行布法门而修行也。谓诸菩萨，始自发菩提心，终至等觉位中，次第历诸法门，遍修诸行，是名遍成诸行。
		</desc>
	</Doc>
	<Doc>
		<title>二因</title>
		<desc>二因者，无因邪因也。一、无因谓无因而自有果。二、邪因非因计因。</desc>
	</Doc>
	<Doc>
		<title>二障断</title>
		<desc>二障断，谓理事二障已断除也。</desc>
	</Doc>
	<Doc>
		<title>二真如熏</title>
		<desc>
            真如熏习义有二种，云何为二？一者、自体相熏习，二者、用熏习。一、自体相熏习者从无始世来，具无漏法，备有不思议业，作境界之性。依此二义，恒常熏习。以有力故，能令众生厌生死苦，乐求涅盘，自信己身，有真如法，发心修行。问曰：‘若如是义者，一切众生悉有真如，等皆熏习，云何有信无信？无量前后差别，皆应一时自知有真如法，勤修方便，等入涅盘。’答曰：‘真如本一，而有无量无边无明。从本已来，自性差别，厚薄不同，故过恒河沙等上烦恼，依无明起差别。我见爱染烦恼，依无明起差别。如是一切烦恼，依于无明所起前后无量差别，唯如来能知故。又诸佛法有因有缘，因缘具足，乃得成办。如木中火性，是火正因，若无人知，不假方便，能自烧木，无有是处。众生亦尔，虽有正因熏习之力，若不遇诸佛菩萨善知识等，以之为缘，能自断烦恼入涅盘者，则无是处。苦虽有外缘之力，有内净法未有熏习力者，亦不能究竟厌生死苦，乐求涅盘。若因缘具足者，所谓自有熏习之力，又为诸佛菩萨等慈悲愿护故，能起厌苦之心，信有涅盘，修习善根。以修善根成熟故，则值诸佛菩萨，示教利喜，乃能进趣向涅盘道。’二、用熏习者即是众生外缘之力。如是外缘，有无量义。略说二种，云何为二？一者差别缘，二者平等缘。一、差别缘者此人依于诸佛菩萨等，从初发意始求道时，乃至得佛，于中若见若念，或为眷属父母诸亲，或为给使，或为知友，或为冤家，或起四摄，乃至一切所作无量行缘，以起大悲熏习之力，能令众生增长善根。若见若闻，得利益故。此缘有二种，云何为二？一者、近缘速得度故。二者、远缘久远得度故。是近远二缘，分别复有二种，云何为二？一者、增长行缘。二者、受道缘。二、平等缘者一切诸佛菩萨，皆愿度脱一切众生，自然熏习，常恒不舍，以同体智力故，随应见闻而现作业。所谓众生依于三昧，乃得平等见诸佛故。
		</desc>
	</Doc>
	<Doc>
		<title>二执断</title>
		<desc>二执断，谓我法二执已断除也。</desc>
	</Doc>
	<Doc>
		<title>二智</title>
		<desc>华严经随疏演义钞云二智：一、观察智谓以智慧照了人法二空，所显真如之理，了知能证所证，二俱不可得，是名观察智。二、取相智谓善取法界之相，若事若理，以智慧照了，悉使法法圆融，事理无碍，是名取相智也。
		</desc>
	</Doc>
	<Doc>
		<title>二智</title>
		<desc>二智者：一、实智达菩提实理之智也。二、权智又谓之方便智，通佛菩萨权方便之智也。</desc>
	</Doc>
	<Doc>
		<title>二智</title>
		<desc>二智者：一、如理智为佛菩萨真谛之理之智也，或名根本智、无分别智、正体智、真智、实智。二、如量智为佛菩萨俗谛之事量之智也。或名后得智、有分别智、俗智、遍智。</desc>
	</Doc>
	<Doc>
		<title>二智</title>
		<desc>
            华严经随疏演义钞云二智：一、如理智谓诸佛菩萨以如实之智，彻见实际之理，妙极寂静，无增无减，是名如理智。二、如量智谓诸佛菩萨究竟通达一切境界，若见众生乖于理智，则成生死，若见众生称于理智，则得涅盘，是名如量智。
		</desc>
	</Doc>
	<Doc>
		<title>二智</title>
		<desc>
            摄大乘论云二智：一、根本智根本智亦名无分别智，谓此智不依于心，不缘外境，了一切法，皆即真如，境智无异。如人闭目，外无分别，由此无分别智，能生种种分别，是名根本智。二、后得智谓依止于心，缘于外境，种种分别，境智有异。如人开目，众色显现，以其于根本智后而得此智，是名后得智。
		</desc>
	</Doc>
	<Doc>
		<title>二种二执</title>
		<desc>
            宗镜录中，辨二我执二法执。一、二我执者：一、俱生我执谓于五阴等法中，强立主宰，妄执为我，与身俱生，是名俱生我执。二、分别我执谓于计我法中，分别我能行善行恶等事，而起执着，是名分别我执。二、二法执者：一、俱生法执谓无始时来，虚妄熏习，于一切法，妄生执着，恒与身俱，故名俱生法执。二、分别法执谓于邪教及邪师所说之法，分别计度，执为实法，故名分别法执。
		</desc>
	</Doc>
	<Doc>
		<title>二种佛土</title>
		<desc>二种佛土者：一、真土真佛之住处也。二、应土应佛之住处也。</desc>
	</Doc>
	<Doc>
		<title>二种观法</title>
		<desc>
            占察经云二种观法：一、惟识观谓于一切时，一切处，随身口意，所有作业，知惟自心。于念念间，悉以三观。观察所起之心，是名惟识观。二、实相观实相即理也。谓思惟心性，无生无灭。不住见闻觉知。于念念间，悉以三观。观于本心所具实相之理，是名实相观。
		</desc>
	</Doc>
	<Doc>
		<title>二种九横死</title>
		<desc>
            人死虽不能免，而死有正不正。不正之死，是为横死。横死有二种：一、不定横死。二、决定横死。如九横经言：‘不定九种横死。’如药师经言：‘决定九种横死。’一、不定九种横死不定者，谓非由定业，但由自召，非命横死耳。一、不应饭而饭食不可意，满腹不调，更食。二、不量食贪食不知节量。三、不习食至他处不知食性，便强食。四、不出食食未消复食。五、止熟强制大小便。六、不持戒犯五戒成疾，及遭官法等。七、近恶知识心怀不善，近之时遭危害。八、入里不时入城市及人家非其时等。九、可避不避奔牛、逸马、车、醉人、恶犬等。二、决定九种横死决定者，谓由先世罪业，应受果报，乃是定业也。一、得病无医。二、国法诛戮。三、非人夺精气。四、火焚。五、水溺。六、恶兽啖。七、堕山崖。八、毒药咒诅。九、饥渴所困。
		</desc>
	</Doc>
	<Doc>
		<title>二种轮</title>
		<desc>理趣释曰：毗卢遮那佛转法轮，轮有四种：所谓金刚轮、宝轮、法轮、羯磨轮。其四轮皆摄在二轮中，所谓正法轮、教令轮。教令轮者，大日如来之教令坚固，破摧诸怨敌，如转轮王之轮宝，故谓之教令轮。</desc>
	</Doc>
	<Doc>
		<title>二种涅盘</title>
		<desc>
            就生死总说涅盘，就涅盘亦说有其差别，故依涅盘有有余、无余二种。新译作有余依、无余依。依、有漏之依身也，对惑业曰余，此二属小乘涅盘。一、有余涅盘者，生死之因惑业尽，犹余有漏依身之苦果也。二、无余涅盘者，更灭依身之苦果，而无所余也。
		</desc>
	</Doc>
	<Doc>
		<title>二种涅盘</title>
		<desc>
            二种涅盘者：一、有余涅盘新译曰有余依，依者有漏之依身，余者对于惑业曰余。有余涅盘者，为生死之因之惑业已尽，犹余有漏依身之苦果也。二、无余涅盘新译曰无余依，更灭依身之苦果无所余也。此二种之涅盘，同为一体。初成道时，能证得之。而无余涅盘之现，则在命终之时，盖无余涅盘者，灰身灭智，有情都灭也。
		</desc>
	</Doc>
	<Doc>
		<title>二种菩提心</title>
		<desc>往生要集言二种菩提心者：一、缘事菩提心是以四弘誓愿为体。二、缘理菩提心一切诸法本来寂灭，安住于此中道实相，而成上求下化之愿行，是为最上之菩提心，谓为缘理之菩提心。</desc>
	</Doc>
	<Doc>
		<title>二种却魔法</title>
		<desc>
            修习止观坐禅法要明二种却魔法：坐禅之人，正定未发，多有魔事，心生惊怖，破坏善根，若能端心正念，则邪不干正，魔自灭谢，故有二种却魔之法也：一、修止却魔谓坐禅之人，修定之时，或见父母兄弟，诸佛形像，一切可爱之境，令人乐着；或见师子虎狼罗刹，一切可畏之形，令人怖惧；即当了达，此是诸魔惑乱之相，悉皆虚诳，不喜不怖，而惟息心寂静，则彼当自灭，是为修止却魔。二、修观却魔谓坐禅之人，修定之时，于诸魔境，修止却之不去。即当反观能见之心，无有处所，彼何所恼，如是观时，寻当谢灭。若迟迟不去，但当正心，勿喜勿惧，则正定现前，彼当自灭，是为修观却魔。
		</desc>
	</Doc>
	<Doc>
		<title>二种身</title>
		<desc>
            报境不外乎二，所谓依报正报是也。依正二者，亦即身土。兹言身之分别，凡圣不同。先述凡夫二乘之身，次论佛身。凡夫二乘之身，即二种身。二种身者，谓分段身、变易身。一、分段身界内凡夫，身有分段，名分段身。二、变易身界外三乘，因移果易，名变易身。
		</desc>
	</Doc>
	<Doc>
		<title>二种生死</title>
		<desc>
            生死为凡夫之相固矣。二乘之人，亦有一种生死之相，故说二种生死。二种生死者，谓分段生死，变易生死也。一、分段生死界内凡夫，分分段段之生死也。一、分段生四大和合，是分段生。二、分段死四大分散，是分段死。二、变易生死界外三乘，因移果易之生死也。一、变易生易粗为细，为变易生。二、变易死因移果易，舍所住位。为变易死。
		</desc>
	</Doc>
	<Doc>
		<title>二种妄见</title>
		<desc>因同别二业，所以感同别二种妄见：一同分妄见，二别业妄见。一、同分妄见众人同业所感，如一国人同见瘴恶不详之事。二、别业妄见一人别业所感，如病目人，夜见灯光，别有圆影。</desc>
	</Doc>
	<Doc>
		<title>二种造色</title>
		<desc>大种能生二种造色：一、自类差别谓诸大种造涩滑等，由如是因如是缘故，此诸大种各各变异而生。以涩滑等是触分位，名曰自类差别。二、异类差别诸眼耳等五内色处，四外色处，法处一分，唯除触处，谓之异类差别也。
		</desc>
	</Doc>
	<Doc>
		<title>二种资粮</title>
		<desc>
            宝积经云二种资粮：资即资助粮食，如人欲涉远道，必假粮食，以为资助。盖譬菩萨修行，欲证佛果，必藉福智二法，以为资助，故名资粮也。一、福德资粮谓布施持戒等所作善因，乃至具足修习一切佛法，是名福德资粮。二、智德资粮谓修习正观，心无杂乱，勤求妙智，无暂休息，乃至具足修习一切佛法，是名智德资粮。
		</desc>
	</Doc>
	<Doc>
		<title>二重曼荼罗</title>
		<desc>
            二重曼荼罗者，胎金两部之曼荼罗，各有浅略秘密之两重。一、在胎藏界者：一、大日经具缘品所说，大日住阿弥陀三摩地所现之加持境界也。是于三部中为莲华部之曼荼罗，浅略之曼荼罗也。二、又秘密品所说者，为毗卢遮那本地之境界，三部中佛部之曼荼罗，即是秘密之曼荼罗也。二、在金刚界者：一、教王经略出经所说之大日住阿閦三摩地，诵吽字成阿閦佛，为成身会者，是三部中之金刚曼罗，即浅略之曼荼罗也。二、又瑜只经序品所说之曼荼罗，是三部中佛部之曼荼罗，秘密之曼荼罗也。故瑜只经非十八会之摄，经自说谓为本有金刚界大日如来，住于众生本有之三摩地，于本有无作之境界，所现之自性所成之三十七尊。
		</desc>
	</Doc>
	<Doc>
		<title>二转依果</title>
		<desc>
            二转依果者，谓菩提涅盘。依谓所依，即依他起，与染净法为所依故。染谓虚妄遍计所执，净谓真实圆成实性，转谓二分转舍转得。由数修习无分别智，断本识中二障粗重，故能转舍依他起上遍计所执，及能转得依他起中圆成实性，由转烦恼得大涅盘，转所知障证无上觉。
		</desc>
	</Doc>
	<Doc>
		<title>发三心</title>
		<desc>大乘起信论云发三心：一者、直心正念真如法故。二者、深心乐集一切诸善行故。三者、大悲心欲拔一切众生苦故。</desc>
	</Doc>
	<Doc>
		<title>发相</title>
		<desc>既行之后，必有所证，未证之前，先有发相。</desc>
	</Doc>
	<Doc>
		<title>发相</title>
		<desc>
            发相有善根发相及恶根发相，善根发相又有二种：一、外善根发相所谓不杀盗淫妄语绮语，不贪色声香味触法，不求三界报，不乐五欲乐。身口七支，恒沙烦恼，皆能止息。及其他六度十度四摄万行等，一切无尽善行。二、内善根发相所谓不贪嗔痴慢疑恶见，不起喜怒哀乐等心，不随六情根，不执七识我意地。一切见爱无明，皆悉绝灭，及四无量、六念、三心、十念等，一切无尽善行。
		</desc>
	</Doc>
	<Doc>
		<title>发心</title>
		<desc>修行之要，最重发心，发心方有趣向，趣向方达道果。发何等心，修何等行，至何道果也。小乘之人发心者，发趣向道果之二乘心也。</desc>
	</Doc>
	<Doc>
		<title>发愿</title>
		<desc>
            佛学大辞典曰：‘’法界次第曰：‘自制其心，名之曰誓。志求满足，故云愿也。’法窟曰：‘于出世道，悕求为愿，亦是期心为愿。’止观曰：‘发愿者誓也，如许人物，若不分券，物则不定。施众生善，若不要心，或恐退悔，加之以誓，又无誓愿如牛无御，不知所趣，愿来持行，将至行在。’又曰：‘二乘生尽，故不须愿，菩萨生生化物，须总愿别愿。’
		</desc>
	</Doc>
	<Doc>
		<title>法界</title>
		<desc>
            法界即名达磨驮都，此云法界，又曰法性，亦曰实相。法界之义有多种，以二义释之，一就事，二约理。就事而言，法者诸法也，界者分界也。诸法各有自体，而分界不同，故名法界。然则法界者，法之一一名为法界，总该万有，亦谓之一法界，即事法界也。约理而言，指真如之理性，而谓之法界。或谓之真如、法性、实相，实际，其体一也。界者因之义，依之而生诸圣道，故名法界。又界者性之义，是为诸法所依之性故。又诸法同一性故，名为法界，是即理法界也。
		</desc>
	</Doc>
	<Doc>
		<title>法界定</title>
		<desc>两部之大日，同以六大法界，为自证三昧，故名法界定，金刚界之大日印，金刚顶谓之智拳印，通言则曰法界定印。</desc>
	</Doc>
	<Doc>
		<title>法界宫</title>
		<desc>胎藏大日如来之宫殿也。依处在摩醯首罗天，是古佛成菩提之处，具云广大金刚法界宫。金刚喻实相智，法界为智性，即理智妙合之处也。妙住之境，心王所都，故曰宫。此宫是古佛成菩提处，所谓摩醯首罗天宫。</desc>
	</Doc>
	<Doc>
		<title>法界三观</title>
		<desc>
            法界三观者，法界所观之境，三观能观之心也。一、真空观穷尽法界之事相，无一有自尔之别性，皆归于平等之空性，以空为性也。空者非顽无之空，真如之理性，超然而离诸相，故名为空观。吾人所见之森罗万象，悉为妄情之偏计，犹如空华之实性为虚空。于口泯亡妄情所见之事相，显真空之妙体，名为真空观。真空即四法界中之理法界也。二、理事无碍观今显实空泯情所见之事相，以显真如之空性。然共此真如，非凝然无为之顽体，具不变随缘之二义。虽以不变之故，常住无作，然以随缘之故，变造一切诸法。然则吾人所见之万象，皆为真如之随缘。随缘之万象，即真如也。犹如水即为波，波即为水。所谓色即是空，空即是色是也。如是观其真如性起万法，万法一一以真如为性，名为事理无碍观。此四法界中事理无碍法界也。三、周遍含容观既知法界一一之事相，为真如之随缘性起矣。而其起也，非分取真如之性。性为一昧平等，不可分取。一微一尘，悉完具真如之全体也。故完具理之一一事相，如其理性之法界融通，一一事相，亦遍含容一切法界，而重重无尽也。此名周遍法界性，是为四法界中之事事无碍法界，随缘观之至极也。
		</desc>
	</Doc>
	<Doc>
		<title>法界三观</title>
		<desc>
            华严法界观云法界三观：‘法界三观者，乃帝心尊者，依华严经而立也。法界即所观之境，三观即能观之观，此三种观，虽自下升上，渐次深广，然修之者，但一道竖穷，展转圆妙。非初观外，别有二三。良以举一即三，全三是一故也。’一、真空观谓非虚妄念虑曰真，非形碍色相曰空，故简情妄，以显真性。使见色非实色，举体全是真空。令见空非断空，举体全是真性。如是则能廓清尘而空色无碍，泯智解而心境俱融，故名真空观。二、理事无碍观谓性净明体曰理，形相分限曰事，故观广大之理，咸归一尘。即了一尘之色，通遍法界。是则融万相之虚相，全一真之明性，理事交彻，无碍圆融，故名理事无碍观。三、周遍含容观谓无所不在曰周遍，无法不摄曰含容，故观全事之理，随事而一一可见。全理之事，随理而一一可融。是则一多无碍，大小相含。互摄互容，重重无尽。显隐自在，神用不测。真可谓入华严无尽法界之境，故名周遍含容观。
		</desc>
	</Doc>
	<Doc>
		<title>法界圆融</title>
		<desc>圆满具足，融会无间，一即一切，一切一即，性相交参，主伴无尽，是为圆融无碍。一切诸法，即是法界，是故应了法界圆融之法也。</desc>
	</Doc>
	<Doc>
		<title>法身</title>
		<desc>
            大牟尼尊，所得二果，永离二障，亦名法身。无量无边力无畏等大功德法，所庄严故。体依聚义，总说名身，故此法身，五法为性，非净法界，独名法身。如是法身，有三相别：一自性身。二受用身，此又有二：一自受用，二他受用。三变化身。义见后章，兹不复及。
		</desc>
	</Doc>
	<Doc>
		<title>法师十德</title>
		<desc>
            华严经疏云法师十德：华严经十地品中，第九善慧地，菩萨修行一切功德行愿，作大法师。善能守护如来法藏，以无量善巧智慧辩才，能与大众而演说法，令诸众生得大安乐。具兹十德，名为法师。一、善知法义善知法义者，谓菩萨无碍之智，善知一切诸法句义差别也。二、能广宣说能广宣说者，谓菩萨能以智慧，广为众生宣扬如来微妙之法也。三、处众无畏处众无畏者，谓菩萨处大众会，善说法要，随他问难，悉皆酬答，而无所畏也。四、无断辩才无断辩才者，谓菩萨辩才无碍，说一切法，经无量劫，相续不断也。五、巧方便说巧方便说者，谓菩萨善巧方便，随顺机宜，说大说小，一切法门，令地通解也。六、法随法行法随法行者，谓菩萨说法，令一切众生，如说而行，随顺无违，修诸胜行也。七、威仪具足威仪具足者，谓菩萨于行住坐卧四威仪中，有威可畏，有仪可则，无有缺犯也。八、勇猛精进勇猛精进者，谓菩萨发勇猛心，精进修习一切善法，化导众生，无有退转也。九、身心无倦身心无倦者，谓菩萨整肃身心，修诸胜行，常起慈心，摄化众生，无有懈倦也。十、成就忍力成就忍力者，谓菩萨修习一切诸忍辱行，成就无生法忍之力也。
		</desc>
	</Doc>
	<Doc>
		<title>法数</title>
		<desc>
            名色略。五蕴色、受、想、行、识。六入内外。内六入眼、至意。外六入色、至法。十二处六根、六尘。十八界六根、六尘、六识。七十五法色法十一，心法一，心所法六种四十六，不相应行法十四，无为法一。百法心法八，心所法六种五十一，色法十一，心不相应行法二十四，无为法五。六大地、水、火、风、空、识。
		</desc>
	</Doc>
	<Doc>
		<title>法相</title>
		<desc>诸法一性而相万殊，由万殊之相以言法，故曰法相。</desc>
	</Doc>
	<Doc>
		<title>法性</title>
		<desc>
            ‘二种法性’地持经云二种法性：法即轨则之义，性即不改之义，谓一切法性无改易，皆可轨则而修，故名法性。一、实法性谓一实之理，离虚妄相，本性平等，无有变易，一切诸佛，莫不轨此法性，修之而成正觉，是名实法性。二、事法性谓世间种种诸法，皆依于理，施设建立，所谓地水火风五阴等法，随俗所知所见，虽属于事，实不外乎法性之理，是名事法性。
		</desc>
	</Doc>
	<Doc>
		<title>烦恼</title>
		<desc>
            烦恼烦以喧烦为义，恼以逼乱为义。谓喧烦之法，逼乱行者心神，致使真明不得开发，故名烦恼也。教中总说分说，异名异数，科目甚多。名则诸结使盖，数则自二乃至八万四千，同是烦恼润生之力，体无殊别，但教门善巧，乃约增减之数而制立之耳。
		</desc>
	</Doc>
	<Doc>
		<title>烦恼</title>
		<desc>
            四烦恼六者：一贪、二嗔、三慢、四无明、五疑、六不正见、以其烦燥扰动，恼乱身心，故名烦恼。一、贪贪者，于有有具染着为性，能障无贪善根，生苦为业。二、嗔嗔者于苦苦具憎恚为性，能障无嗔善根，不安隐性恶行所依为业。三、痴痴者亦名无明，于诸理事迷闇为性，能障无痴善根，一切杂染所依为业。四、慢慢者，恃己所长，于他有情，心生高举为性，能障不慢，生苦为业。五、疑疑者，于诸谛理犹豫为性，能障不疑，及诸善品为业。六、不正见不正见亦名恶见，于诸谛理，颠倒惟求，染慧为性，能障善见，招苦为业，可分为五：一、身见梵云萨迦耶，义翻积聚。此云身见，谓于五蕴执我我所，一切见趣所依为业。二、边见亦云边执见。谓即于身见，随执断常，障出离行为业。三、见取见谓于诸见之中，随执一见及所依蕴，执为最胜，能得清净，一切斗诤所依为业。四、戒禁取见谓于随顺诸见之戒禁及所依蕴，执为最胜，能得清净，无利勤苦所依为业。五、邪见谓谤无因果，谤无作用，谤无实事，及非前四所摄诸余邪执，皆此邪见所摄。
		</desc>
	</Doc>
	<Doc>
		<title>烦恼差别五种</title>
		<desc>诸烦恼由结、缚、随眠、随烦恼、缠、义差别故，说为五种，所谓九结、三缚、随眠、随烦恼、十缠，分述如次。</desc>
	</Doc>
	<Doc>
		<title>烦恼所知二障</title>
		<desc>
            五教仪亦明二障：一、烦恼障谓执遍计所执实我萨迦耶见而为上首，百二十八根本烦恼，及彼等流诸随烦恼，此皆扰恼有情身心，能障涅盘。名烦恼障。二、所知障谓执遍计所执实法萨迦耶见而为上首，见疑无明爱恚慢等，覆所知境无颠倒性，能障菩提，名所知障。又烦恼障亦名事障，续诸生死故。所知障亦名理障，碍正知见故。又事障亦名烦恼碍，能障真如根本智故。理障亦名智慧碍，能障世间自然业智故。
		</desc>
	</Doc>
	<Doc>
		<title>烦恼所知二障</title>
		<desc>
            烦恼所知二障：一、烦恼障者，谓执遍计所执实我萨迦耶见而为上首，百二十八根本烦恼，及彼等流诸随烦恼。此皆扰恼有情身心，能障涅盘及障生空，名烦恼障。二、所知障者，谓执遍计所执实法萨迦耶见而为上首，此头数亦与烦恼障同，覆所知境，无颠倒性，能障菩提及障法空，名所知障。
		</desc>
	</Doc>
	<Doc>
		<title>非想非非想处定</title>
		<desc>
            行人得无所有定已，深诃责无所有处过罪，即舍无所有处，观于非有非无。常念不舍，一心专精，加功不已，其心任运，住在缘中。于后忽然，真实定发，不见有无相貌，泯然寂绝，心无动摇，恬然清净，如涅盘相。是定微妙，三界中极，如步屈虫，行至树表，更无可进。证此不失，命后必生非非想处，仍有细微四阴也。非想非非想处定┌┌非想非非想处││无所有处│┤识处│└空处│┌舍││喜│┤悲│└慈│┌四禅┌不动业┐││三禅│││──┤二禅爱见┤福业├┤└一禅│││└罪业┘││┌上品│──┤中品│└下品││││┌下品│──┤中品│└上品└非想非非想处定←无所有处定←识处定←空处定←─四禅←三禅←二禅←初禅舍心┐┌←─┘│││喜心││←────┘││├┤││悲心││←───────┘│慈心┘└←───────────┘
		</desc>
	</Doc>
	<Doc>
		<title>非自他生</title>
		<desc>
            执非自他生者，亦有四辈，云何四辈？一、计虚空生即口力外道说。虚空是万物，因虚空生诸法，其生相如下：一、最初唯有虚空。二、从虚空生风。三、从虚空有风生火。四、从虚空风火生煗。五、从火煗生水。六、从水冻凝冰作地。七、从地生种种药草。八、从药草生谷。九、从谷生命生诸有情。二、计自然生即无因外道，执一切法无因而生。如风起息，如河弥竭，如木荣顇，无有作者。三、计强伏生即强伏论师，执随物欲生。如大水泉涌，草木枝叶，堕中聚作一抟，此是强伏随风飘鼓，或吹向升，或复东西，如是种种，随所欲起。四、计无所有生即无所有论师，执空尽无所有，有何相应，都无所有。右四种异执，皆计非自他生诸法者也。
		</desc>
	</Doc>
	<Doc>
		<title>分别俱生</title>
		<desc>
            一切惑由生起上说，有分别起与俱生起二种。略云分别俱生。一、分别起由邪师邪教邪思维三缘而起之我见边见等理惑，谓之分别起。言分别者，思量识别诸事理曰分别。是为心心所之自性作用，故以为心心所之异名也。三界之心心所，以虚妄之分别为自性，即妄于无法无我之上，而分别我法也，故称之为分别之惑。断此分别之惑，谓之无分别慧。发智论云：‘法归分别，圣归涅盘。’然分别说有三种：一、自性分别心心所之自性，对于现前之境，而寻求动跃，如眼识之识别色，耳识之识别声，谓之自性分别，是现量也。二、计度分别种种差别之事，猛利思量推度也。三、随念分别追念思惟经历之事也，此二者限于意识，是比量非量也。二、俱生起依无始以来之熏习力，与自身俱生之贪嗔等事惑，不假前分别所起，对于境自然而起者，为俱生起。唯识论曰：‘无始时来，虚妄熏习，内因力故。恒与身俱，不待邪教及邪分别，任运而转，故名俱生。’总之与身俱起，名曰俱生。后横计生，名分别起。此中分别起，其惑强，却易断。俱生起弱，而反难断。因而于见道先顿断分别起之惑，次于修道渐渐断俱生起之惑也。
		</desc>
	</Doc>
	<Doc>
		<title>分别相</title>
		<desc>百法者，总列一切法之名而已，细分别之，其义甚多甚深。</desc>
	</Doc>
	<Doc>
		<title>分列</title>
		<desc>分列为身行、心行、理行、事行等。</desc>
	</Doc>
	<Doc>
		<title>分列住地</title>
		<desc>
            由住地故，惑有五种，三藏法数云：‘五住地惑，五住者，谓三界见惑为一住，三界思惑分为三住，根本无明为一住，共成五住也。’由此五惑，能令众生住着生死，故名住地也。一、一切见住地惑一切见者，即三界分别见惑也。谓诸众生，由意根对法尘，分别起诸邪见，住着三界，故名一切见住地惑。二、欲爱住地惑欲爱者，即欲界思惑也。谓诸众生，由五根对五尘境，起贪爱心，而于欲界住着生死，故名欲爱住地惑。三、色爱住地惑色爱者，即色界思惑也。谓诸众生，不了此惑，住着色界禅定，不能出离，故名色爱住地惑。四、有爱住地惑有爱者，即无色界思惑也。谓诸众生，不了此惑，住于禅定，不能出离，故名有爱住地惑。五、无明住地惑无明者，即根本无明惑也。谓声闻缘觉，未了此惑，沉滞真空，即住方便土，大乘菩萨，方能除断，由余惑未尽，住实报土，故名无明住地惑。
		</desc>
	</Doc>
	<Doc>
		<title>佛具十身</title>
		<desc>
            佛具十身者：一、菩提身或云正觉佛，示现八相成道正觉之佛身也。又云无著佛，安住于世间故，不着于涅盘，成正觉故，不着于生死，示乘无著之道而成正觉故，云无著佛。二、愿身或云愿佛，愿生于兜率天之佛身也。三、化身即化佛，涅盘佛，生于王宫之化身也。化者必示灭，故云涅盘佛。四、住持身即住持佛，或持佛，灭后止自身舍利，而住持佛法之身也。五、相好庄严身即业报佛，以无边之相好庄严之佛身也。是为酬报万行业因之功德，故云业报佛。六、势力身亦云心佛。七、如意身或谓意生身，或谓如意佛，对于地前地上菩萨，而现生如意之佛身也。八、福德身即三昧佛，常住于三昧之身也。三昧为福之最，故云福德。九、智身即性佛，大圆镜智等之四智也。是为本有之性德，故云性佛。十、法身即法界佛，智身所了之本性也。
		</desc>
	</Doc>
	<Doc>
		<title>佛身</title>
		<desc>佛身者，证得无上正觉之佛陀身体也。就中有法身化身等之别，总名为佛身。</desc>
	</Doc>
	<Doc>
		<title>佛身</title>
		<desc>
            生法二身生、法。真应二身真、应。实相为物二身实相、为物。真化二身真、化。常无常二身常、无常。实化二身实、化。理智二法身理、智。果极应化二法身果极、应化。自性应化二法身自性、应化。法性方便二法身法性、方便。理事二法身理、事。言说证得二法身言说、证得。自性等三佛身自性、受用、变化。法报应三身法、报、应。法报化三身法、报、化。法应化三身法、应、化。法化等三身法化、五分、实相。但空等三身但空、即假、即中。化身等四身化身、功德佛、智慧佛、如如佛。自性等四身自性、自受用、他受用、变化。法报等四身法、报、应、化。如如智等五法身如如智、功德、自变化、虚空。理智等六身理法乃至劣应。菩提等十身菩提乃至法。融三世间十身众生、乃至虚空。十个等量身一切众生、乃至寂灭涅盘界。四身自性、受用、变化，等流。三种轮身自性、正法、教令。
		</desc>
	</Doc>
	<Doc>
		<title>佛土</title>
		<desc>佛所住之国土，佛所化之领土也。有净土秽土报土法性土等之别。</desc>
	</Doc>
	<Doc>
		<title>佛土</title>
		<desc>三佛土法性、受用、变化。四土凡圣、方便、实报、常寂光。真化二土真、化。真佛方便化身二土真佛、方便化身。法界宫略。</desc>
	</Doc>
	<Doc>
		<title>佛性</title>
		<desc>次信一切众生，皆有佛性。佛者觉悟之义，性者不改之义。一切众生，皆有通彻因果自体不改的觉悟性，谓之佛性。此之佛性，为一切众生所皆有，凡有佛性，定当作佛。</desc>
	</Doc>
	<Doc>
		<title>佛性</title>
		<desc>
            ‘佛性’佛者觉悟也，一切众生，皆有觉悟之性，名为佛性。性者不改之义也，通因果而不改自体是云性。‘二佛性’一、理佛性不生不灭，法性之妙理，名理佛性。二、行佛性大圆镜智等四智之种子，名行佛性。此中理佛性，一切有情皆具，行佛性有具有不具，不具者永不成佛。‘三佛性’一、自性住佛性真如之理，自性常住，无有变改，一切众生，本有此性，名为自性住佛性。二、引出佛性众生必假修习智慧禅定之力，方能引发本有之佛性，是名引出佛性。三、至德果佛性修因满足，至于果位时，本有之佛性，了了显现，是名至德果佛性。‘三因佛性’又金光明经玄义云：大觉之性，不增不减，非变非迁。一切众生，无不具此三因佛性，此因若显，即成三德妙果也。一、正因佛性正谓中正，谓中必双照，三谛具足，名正因佛性。二、了因佛性了谓照了，谓由前正因，发此照了之智，智与理相应，故名了因佛性。三、缘因佛性缘即缘助，谓一切功德善根，资助了因，开发正因之性，故名缘因佛性。‘五佛性’一、正因佛性。二、了因佛性。三、缘因佛性。四、果佛性菩提之果也，正觉之智，谓之菩提。五、果果佛性大涅盘也，以菩提之智，显涅盘之理，故云果之果。
		</desc>
	</Doc>
	<Doc>
		<title>佛学次第统编</title>
		<desc>
            菩萨优婆塞显觉杨卓编太虚法师论佛学次第统编佛法名相浩繁，义类奥博，对于一大藏经律论着，每使人望洋兴叹，莫知何所适从。虽有一切经音义、翻译名义、佛尔雅、佛学小辞典、佛学大辞典等编撰，仅解释名句耳。虽有大明三藏法数、教乘法数、诸乘法数等撰编，仅录列名数或略解句义耳。虽有阅藏知津、法海观澜等撰编，仅略序部类，少提纲要耳。虽有隋唐宋明清之教藏目录及日本弘教书院藏、续藏、又续藏等目录之编录，仅次第录列部帙之名题耳。至夫综括佛学之一切法相义类，依一贯之条理而编次之，可为航教海之南针，且可凭之得明佛学之系统者，吾未之见焉。以之乐趋简易者讥为入海算沙，卤莽灭裂，执持其一二端，沾沾自喜。而圣教竟束高阁。或纵探经究论，穷年矻矻，亦往往以不能获其要领终。而浅尝辄止，不免馍糊汗漫，更无论已。故今寂照居士之佛学次第统编为不可缓，而将大有功于佛法之宏明者也。或谓阿难四阿含之结集，及小乘有所撰大毗婆沙论、俱舍论等，大乘所撰大智度论、瑜伽师地论等，亦何莫非统括佛教之一切法相义类，依一贯之条理而编次之，或加以判摄焉者，传入中国？援引大智度论之例，若天台之法华玄义、文句，清凉之华严悬谈、疏钞，其应用者宏矣！复何事后生初学之有此佛学次第统编为？然一时有一时之机会，适宜而作，岂能以古拟今？且正由往昔诸大士先德曾为种种之编撰判摄，不啻于佛法中添出若干之名相义类，各成一门一宗一簇一聚之学说，及今已极形间错杂糅，极需要有为之次第统合编集之者耳。故古师之作，虽云美备，较今或不妨有所增减。兼之古作之文势辞气，与今人之心理相去悬远，每致艰于了解，则欲通古人之书，亦正须有为之门径者。故此编之特长，即在但贯摄编次，使法义有一系统，而不加批判焉。编凡有四，今为用分类法表列之：┌外编佛学次第统编┤┌正编└内编┤┌余编└旁编┤└附编外编为叙列教外之各学派各教宗者。余编为叙列教内各教相各宗致者。附编则佛教之历史及地理也。故此四编为法义之集中者，唯在正编。正编复分七篇：一、世间相，二、出世间相，三、小乘，四、大乘，五、密教，六、人天乘，七、综合。亦为用分类法表列如下：┌世间相┌法相┤│└出世间相│┌列举┤┌小乘││┌显教┤││┌主┤└大乘佛学次第统编正编┤└教乘┤└密教│││└附人天乘└综合今是为之序论者，意亦仅在其正编也。然手此一编，虽足窥佛学之法统，余则望览者用为深入经藏之探海灯，勿徒以是为足。且更望编者以不懈之搜讨修订，使益臻完美焉。序论既终，更出其一例以与编者商之。┌世间相┌法相┤│└出世间相│┌显教┌列举┤┌大乘┤││┌大小乘┤└密教正编┤└教乘┤└小乘│└天人乘└综合此中次第系统之理，叙列法相，则由世间而及出世间，彰众生上达之义，上达至究竟即佛。佛乃下化，故叙列教乘，则由大乘而小乘而天人乘，显如来垂济之义。佛自住大乘，但教化菩萨。若施慈悲方便，则由大乘而缘觉乘而声闻乘而天乘而人乘，展转资为摄引，终而综合，则无异法华之开权示实，涅盘之追说还耳。斯则法相为内证之门，教乘为外化之道，而内证外化之既圆，乃会归而综合焉。总叙世尊说法，经律炳垂。祖师宏宗，论着尤富。学佛之士，终身钻研，犹未能及。苟非大宗匠作家，何事妄生枝节，有所编辑。不特增人葛藤，徒乱众意。尤恐画蛇添足，败坏真宗。未为佛子，岂不反为佛门之罪人哉！是在人一面，大可无需。在己一面，大可不必矣！虽然，此言似则似矣，是则未是。譬之一大城埠，方圆数十里，人口数百万，市街会社，繁若列星，车马游龙，纷然如织。游其地者，任意所之，本无不可。然以全般形势不明，往往纡曲许久，不得游趣。或则往返回环，难离原处。于是浅尝之徒，废然返者有之；拙步之流，常滞一地者有之；更有狂奔之辈，东西驰求，所履虽多，不得要领，亦终劳而鲜功。即使善游之士，一地一所，步之趣之，皆能不误，然亦游历既遍，而后全般形势，方始了然。即计所获，亦实劳多。假使于此，有一地图，及一地志，以为游者之先导。则凡游者未游之前，已有成竹，当游之际，亦辨方所，岂不共同方便也哉！夫图志原非城埠，游城埠者，备之为便。城埠亦非图志，游城埠者，幸勿以览图志，为游城埠可耳。本编之旨，意在于斯。佛法大海，浩浣无涯。利根上士，固目击即能穷源，然在一般学者，往往历之几久，门径难窥。或则仅执一端，不明大体，非惟寡益，为害亦多。且在自欺之士，尤因是儱侗真如，颟顸佛性，徒事侈其口谈，实则高下不辨，乱统瞎摸，究何所益。智者见之，不免悲悯。顾所以若是者，不亦太少方便所致也乎？予自愧学尚未遑，何堪以盲引人，然斯编之作，实亦不过如游城之余，将所履方所，略为图志。既足据此以为自究之便，并即以便当来者之参考耳！一举两得，未始无裨，若故多事，则吾岂敢。本编共分四编：一、外编，二、正编，三、余编，四、附编。二、三、四又可共称为内编。外编本为正编前导，但主文全在正编，若以主文为急，宜先及之。本编名曰佛学次第统编者，佛学犹言学佛之如何为学，是就学地以言。若曰佛教，则是申明教义。或曰佛法，则更直接说法。皆大不可，故曰佛学。言次第者，由浅之深，层层次第，非一往到底，故云次第。统者为言总括，意在握要，又在全备，并含系统之义。编者集而编成，非著作意，故曰统编。正编叙言统编分四：外编，正编，余编，附编。正余附又总为内编。外编世学，余编经教，附编事记。本编所述，乃专法理，以系全编主文，故曰正编。始从凡夫以明世间，次从诸圣以明出世，后从小大显密诸乘，以详明行证因果诸法。所以始从凡夫世间明者，识得凡夫，乃知诸圣；识得世间，乃知出世耳。此即由近及远，由此推彼，次第意也。至言世间，则先六趣、三界、世界，次推生灭、因果、世间观。由此六项，从小及大，层层推广。世间之相，次第包括尽之。复次六趣因果，最切人身，故最须为先明。然原始要终，又无不具足于当下身心，若了得当下身心，一切世界，自可从兹推究。所以要中之要，又莫如了得当下一心之为要矣！盖六趣报趣，缘于作业，作业因于妄惑，最须先辨，即此妄惑。而此妄惑，即是一心，了达一心之妄惑，是为入佛学之初步也矣。更就佛字义理言之：佛者觉也，觉者心也，是故佛法者，心法也。欲明佛法始终本末，即由先明当下一心始。因心推境，境由心起，自然因果洞彻。凡夫当下一念之心，其现相若何，先为辨认，再进而推究其体用若何，自对于心觉大道，有其进入之阶。一切法理，虽次第重重，不过了明一心。而一心虽广，又始从识及当下耳。然凡夫当下一念心相，究系如何，要知即是妄惑。由此妄惑为因，作业为缘，报趣为果，所以幻为六趣、妄有三界、世间因果，如是可明。故此若知近察一心，非惟身世全在于是，佛法亦俱由于是矣！
		</desc>
	</Doc>
	<Doc>
		<title>佛之三身</title>
		<desc>
            兹说佛之三身，金光明经玄义云：‘三身者，身、即聚积之义，谓聚积诸法而成身也。所谓理法聚名法身，智法聚名报身，功德法聚名应身。’一、法身谓始从初住，续出法性之理，乃至妙觉极果，理聚方圆，是名法身。二、报身谓始从初住，终至妙觉极果，智聚方圆，由智契理，报得此身。三、应身谓始从初住，终至妙觉极果，功德法聚方圆，故能随机应现，说种种法，度诸众生，故名应身。
		</desc>
	</Doc>
	<Doc>
		<title>夫对于妻</title>
		<desc>
            六方礼经曰夫视妇以五事：一者、出入当敬妇。二者、饮食之以时节，与之衣被。三者、当给与金银珠玑。四者、家中所有多少，悉用付之。五者、于外不得畜邪傅御。善生子经曰夫当以五事安养其妇。五事者：一、正心敬之。四、时与衣食。二、无有恨意。五、时给宝饰。三、无有他情。优婆塞戒经，谓人于妻，当供给衣服饮食卧具汤茶服饰严身之具等，常使妻之心不恼，随贫富而辨其意，并使妻不怀疑心。
		</desc>
	</Doc>
	<Doc>
		<title>夫妇</title>
		<desc>善生经云夫妇睦宜，善法不衰。</desc>
	</Doc>
	<Doc>
		<title>伏除二取</title>
		<desc>伏除二取者，谓伏除烦恼所知二障，能取所取也。烦恼所知，亦即我法二执，亦即谓伏除我法二执能取所取也。</desc>
	</Doc>
	<Doc>
		<title>福等三业</title>
		<desc>
            福等三业者：一、福业谓感欲界善趣异熟，及顺五趣受之善业是也。前是人天总业，后是五趣别业也。福者胜义，其相殊胜，自体及果，俱可爱乐，故名为福。二、非福业谓感恶趣异熟，及顺五趣异熟之不善业是也。初是三恶趣总业，后是五趣别业也。非福者劣义，其相鄙劣，自体及果，俱不可乐，故名非福。三、不动业谓感色无色界异熟，及顺色无色受之业是也。前是总业，后是别业也。此业以定所摄，定于自处，受其果报。不如欲界散业，遇缘而转，得余趣处受报，故名不动。或定地摄，名为不动，以定能住于一境也。
		</desc>
	</Doc>
	<Doc>
		<title>父母对子</title>
		<desc>六方礼经曰父母视子有五事：一、使去恶就善四、为娶妇二、教以书疏五、给与家中所有三、使持经戒</desc>
	</Doc>
	<Doc>
		<title>父母十恩</title>
		<desc>父母恩重经说父母十恩：一、怀胎守护恩六、乳哺养育恩二、临产受苦恩七、洗濯不净恩三、生子忘忧恩八、为造恶业恩四、咽苦吐甘恩九、远行忆念恩五、回干就湿恩十、究竟怜念恩</desc>
	</Doc>
	<Doc>
		<title>父子</title>
		<desc>
            忍辱经曰：‘佛言，善之极莫大于孝，恶之极莫大于不孝。’末罗王经曰：‘从地积珍宝，上至二十八天，悉以施人，不如供养父母。’大集经曰：‘世若无佛，善事父母，即是事佛。’本事经曰：‘假令有人，一肩荷父，一肩担母，尽其寿量，而不暂舍，供给衣食医药种种所需，犹未足报父母深恩。’
		</desc>
	</Doc>
	<Doc>
		<title>妇对于夫</title>
		<desc>
            六方礼经曰妇事夫有五事：一者、夫从外来，当起迎之。二者、夫出不在，当炊蒸扫除待之。三者、不得有淫心于外夫，虽被骂詈，亦不作色还骂。四者、当用夫教诫，所有什物，不得藏匿。五者、待夫休息，盖藏乃卧。优婆塞戒经说妻对于夫，有十四事：一、所作须尽心。八、爱怜奴婢。二、常作不懈怠。九、善守护财物。三、所作必有终。十、善顺夫之教诲。四、疾作不失时。十一、夙兴夜寐。五、常瞻视宾客。十二、善求净食。六、净其房舍卧具。十三、善隐夫之恶。七、爱敬而言语柔顺。十四、善瞻视夫之病苦。玉耶经曰：‘佛告玉耶女，女人之法，无倚端正，而生憍慢。形貌端正，非真端正，唯心端正，人皆爱敬，是实端正。’为女人者：一、应晚眠早起，修治家事，有美膳先进姑嫜夫主。二、看护家物。三、慎口忍耐而少嗔恚。四、常戒慎如恐不及。五、应一心恭敬姑嫜夫主，以尽孝道。又有五种妇法：一、如母之妇，爱夫如子故。四、如婢之妇，事夫如主故。二、如臣之妇，事夫如君故。五、如夫之妇，亲昵同心唯形异故。三、如妹之妇，事夫如兄故。又云五事：一、情无憍慢。四、善待宾客。二、善事内外。五、善名称扬。三、家室丰盈。次有三恶法：一、未暝已眠，日出不起，嗔对夫主，反目嫌骂。二、好自饮啖，乃以恶食与姑嫜夫主，好色欺诈。三、不念生活，好事嬉游，道及他人长短好丑，斗乱口舌，憎嫉亲族，为人所贱。玉耶女既受佛教，心自惭愧，曰：‘吾向愚痴，不知正法，所为皆邪，乞许受教。’即奉佛受三皈五戒。阿那邠邸化七子经曰：‘阿那邠邸长者，为儿娶妇，颜貌端正，色若桃华。妇为波斯匿王大臣之女，以恃父故，不恭敬姑嫜夫婿，亦不事三宝。长者乃诣佛所，请佛垂教。翌日，佛到长者之家告新妇言：为人妇者，有四事，一、似母之妇，二、似亲之妇，三、似敌之妇，四、似婢之妇。一、似母之妇者承事夫主供养无乏。二、似亲之妇者见夫主无增减心，苦乐与共。三、似敌之妇者见夫则怀嗔恚，憎嫉夫主而不承事。四、似婢之妇者贤良之妇，见夫主忍言语，终不还报，恒有慈心。事夫善者死生天上，恶者死入地狱。’善生女闻之大惭曰：‘世尊，妾今愿为似婢之妇，遂归依三宝，为优婆夷。’善生子经曰：‘善作善成，取与必审。晨起夜息，事事必习。待其君子，问讯君子，辞气和，语言顺，正几席，洁饮食，勤念布施，供养丈夫，此妇之十四事也。夫妇睦宜，善法不衰。’
		</desc>
	</Doc>
	<Doc>
		<title>缚碍</title>
		<desc>身心二苦身、心。内外二苦内、外。三苦苦、坏、行。八苦生苦、乃至五阴盛苦。无常略。无我略。七不净种子乃至究竟。总别二报总、别。六道因果略。</desc>
	</Doc>
	<Doc>
		<title>缚碍与德用</title>
		<desc>一切凡夫受业报缚碍，诸佛具自在德用。</desc>
	</Doc>
	<Doc>
		<title>根本四禅</title>
		<desc>四禅、四无量心、四无色定，共名十二门禅，亦名世间净禅。今先明四禅也。此四禅法，各有方便中间，今但论色界正定，不取方便中间，故名根本四禅。</desc>
	</Doc>
	<Doc>
		<title>共变不障</title>
		<desc>
            共变诸法，同在一处，不相障碍。譬如众多灯明，共在一室，各各遍室，一一自别，其相相似，处所无异。灯明既多，人影亦多，虽一灯去，余光尚遍。故知涉入不隔，其相似一，虽似一相，各各自别，共变诸法，喻而可知。‘受用细辨’问：且有一有情，伐用一树，为用自变？为兼用他？若唯局用自变，余人所变，应存不亡；若亦兼用他变，违唯识理？答：树等既是共相种生，皆相随顺，互有增益。是故以他所变，为增上缘，用自所变，当知于自所变，亲缘亲用。于他所变，疏缘疏用。自为所顺，他为能顺，由所顺无，能顺亦灭。
		</desc>
	</Doc>
	<Doc>
		<title>共不共四变</title>
		<desc>
            造业既有同别，所以受用亦成共与不共。所言变者，谓变异也。共不共四变者：一、共中共如无主山河等，多人之识，共同变现，变后多人同共受用。二、共中不共如有主田宅等，多人之识，所变相分，唯一人受用，又如一水四见。三、不共中共如浮尘根，初唯自己第八识变，生后他人，亦有受用之义。四、不共中不共如胜义根，初托胎时，唯自一念变现，生后亦唯自得受用。
		</desc>
	</Doc>
	<Doc>
		<title>共不共相</title>
		<desc>
            且诸种子总有二种：一、共相多人所感，谓之共相。虽知人人所变各别，名为唯识，以有相似共受用义，说为共相。一、共中共如山河等，非唯一趣用而他趣不能用。二、共中不共如己田宅及鬼等所见猛火等物，余人余趣不能受用，余房衣等，准此可知。二、不共相唯自能用他不得用，谓之不共，如色根等是也。一、不共中不共如眼等根，唯是自识依用，非他所用。二、不共中共如自扶根尘，他亦得受用也。
		</desc>
	</Doc>
	<Doc>
		<title>共不共业</title>
		<desc>共不共业者：一、若业能令诸器世间种种差别，谓之共业。二、能令有情世间种种差别，谓之不共业。由共业种为增上缘，共相种子，得生现行。由不共业种为增上缘，不共相种子，得生现行。其旨应知矣。</desc>
	</Doc>
	<Doc>
		<title>共灭</title>
		<desc>计共灭者如胜论师等，计二微和合生，乃至分分离散，如是灭为自他俱。</desc>
	</Doc>
	<Doc>
		<title>故不故思</title>
		<desc>
            故不故思者：一、故思业思有三种：一、审虑思二、决定思三、动发胜思前二种思是发身语远近加行，此与意俱故，作动意故，名曰意业。第三胜思正发身语，是其身语二业体也。如是造业，谓是故思业，故思有五种：一、他所教敕故思造业犹如有一虽不欲乐，因他强力之所教敕，发起故思，行不善业。二、他所劝请故思造业犹如有一虽不欲乐，因他劝请，因他引导，执为利益，发起故思，行不善业。三、无所了知故思造业犹如有一不了得失，无所执着，随欲造业者所作，发起故思，行不善业。四、根本执着故思造业犹如有一为贪嗔等不善根缠故，其心猛乱执着，发起故思，行不善业。五、颠倒分别故思造业犹如有一依不平等，内见爱乐邪法，为求当来可爱异熟，发起故思，行不善业。前三故思作业，虽作不增长，轻故，不必受异熟。后一故思作业。若作若增长。重故，必定受异熟矣。二、不故思业除此已外，不觉误犯。谓之不故思业。瑜伽云：‘故思所造业者，谓先思量已。随寻思已。随伺察已，而有所作。彼或错乱，或不错乱。其错乱者，谓于余处思欲杀害，或欲劫盗，或欲别离，或欲妄语及欺诳等。如是思已，即以此想，别处成办。不错乱者，当知其相与此相违矣。’
		</desc>
	</Doc>
	<Doc>
		<title>观念</title>
		<desc>观察思念真理及佛体，是曰观念。</desc>
	</Doc>
	<Doc>
		<title>观三时门</title>
		<desc>
            复次一切法空，何以故？因与有因法，前时后时一时生，不可得故。如说：若法先后共是皆不成者是法从因生云何当有成先因后有因，是事不然，何以故？若先因后从因生者，先因时则无有因，与谁为因？若先有因后因者，无因时有因已成，何用因为？若因有因一时是亦无因，如牛角一时生，左右不相因。如是因非是果因，果非是因果，一时生故，是故三时因果皆不可得。问曰：‘汝破因果法三时中亦不成，若先有破，后有可破，则未有可破，是破破谁？若先有可破，而后有破，可破已成，何用破为？若破可破一时，是亦无因，如牛角一时生，左右不相因故。如是破不因可破，可破不因破。’答曰：‘汝破可破中，亦有是过。若诸法空，则无破无可破。我今说空，则成我所说。若我说破可破定有者，应是作难。我不说破可破定有，故不应作是难。’问曰：‘眼见先时因，如陶师作瓶。亦有后时因，如因弟子有师。如教化弟子已后时，识知是弟子，亦有一时因，如灯与明，若说前时因后时因一时因不可得，是事不然。’答曰：‘如陶师作瓶，是喻不然，何以故？若未有瓶，陶师与谁作因？如陶师一切前因皆不可得，后时因亦如是不可得。若未有弟子，谁为是师？是故后时因亦不可得。若说一时因如灯明，是亦同疑因。灯明一时生，云何相因？如是因缘空故，当知一切有为法无为法众生皆空。’
		</desc>
	</Doc>
	<Doc>
		<title>观生门</title>
		<desc>
            复次一切法空，何以故？生不生生时不可得故。今生已不生，不生亦不生，生时亦不生。如说：生果则不生不生亦不生离是生不生生时亦不生生名果起出，未生名未起未出，未有生时名始起未成，是中生果不生者，是生生已不生。何以故？有无穷过故，作已更作故。若生生已，生第二生。第二生生已，生第三生。第三生生已，生第四生，如初生生已，有第二生，如是生则无穷，是事不然，是故生不生。复次，若谓生生已生所用生生，是生不生而生，是事不然。何以故？初生不生而生，是则二种生，生已而生，不生而生故。汝先定说，而今不定，如作已不应作，烧已不应烧，证已不应证，如是生已不应更生，是故生法不生，不生法亦不生。何以故？不与生合故。又一切不生，有生过故。若不生法生，则离生有生，是则不生。若离生有生，则离作有作，离去不去，离食有食，如是则坏世俗法，是事不然，是故不生法不生。复次若不生法生，一切不生法，皆应生。一切凡夫未生阿耨多罗三藐三菩提，皆应生。不坏法阿罗汉烦恼不生而生，兔马等角不生而生，是事不然，是故不应说不生而生。问曰：‘不生而生者，如有因缘和合时方作者方便具足，是则不生而生，非一切不生而生，是故不应以一切不生而生为难。’答曰：‘若法生时方作者方便众缘和合生，是中先定有不生，先无亦不生。又有无亦不生，是三种求生不可得，如先说。是故不生法不生，生时亦不生，何以故？有生生过，不生而生过故，生时法生分不生如先说。未生分亦不生如前说。复次若离生有生时，则应生时生，而实离生无生时，是故生时亦不生。复次若说人生有时生，则有二生：一以生时为生，二以生时生。无有二生，云何言有二生？是故生时亦不生。复次未有生无生时生，于何处行生？若无行处则无生时生，是故生时亦不生，如是生不生生时皆不成。生法不成故，无生住灭亦如是。生住灭不成故，则有为法亦不成。有为法不成故，无为法亦不成。有为无为法不成故，众生亦不成。是故当知一切法无生，毕竟空寂故。’
		</desc>
	</Doc>
	<Doc>
		<title>观相门</title>
		<desc>
            复次一切法空，何以故？有为及无为二法俱无相以无有相故二法则皆空有为法不以相成。问曰：‘何等是有为相？’答曰：‘万物各有有为相。如牛以角峰垂胡，尾端有毛，是为牛相。如瓶以底平腹大颈细唇粗，是为瓶相。如车以轮轴辕轭是为车相，如人以头目腹脊肩臂手足，是为人相。如是生住灭若是有为法相者，为是有为？为是无为？’问曰：‘若是有为有何过？’答曰：‘若生是有为复应有三相若生是无为何名有为相若生是有为者，即应有三相。是三相复应有三相，如是展转则为无穷。住灭亦尔。若生是无为者，云何无为与有为作相？离生住灭谁能知是生？复次，分别生住灭故有生，无为不可分别，是故无生。住灭亦尔。生住灭空故，有为法空。有为法空故，无为法亦空。因有为故有无为，有为无为法空故，一切法皆空。’问曰：‘汝说三相，复有三相，是故无穷，生不应是有为者。今当说：生生之所生生于彼本生本生之所生还生于生生法生时，通自体七法共生。一法、二生、三住、四灭、五生生、六住住、七灭灭。是七法中，本生除自体能生六法。生生能生本生，本生还生生生。是故三相，虽是有为，而非无穷。住灭亦如是。’答曰：若谓是生生还能生本生生生从本生何能生本生若谓生生能生本生，本生不生生生，生生何能生本生？若谓是本生能生彼生生本生从彼生何能生生生若谓本生，能生生生；生生生已，还生本生；是事不然。何以故？生生法应生本生，是故名生生。而本生实自未生，云何能生生生？若谓生生生时，能生本生者，是事亦不然。何以故？是生生生时或能生本生生生尚未生何能生本生是生生生时，或能生本生。而是生生，自体未生，不能生本生。若谓是生生生时，能自生亦生彼，如灯然时，能自照亦照彼，是事不然。何以故？灯中自无闇住处亦无闇破闇乃名照灯为何所照灯体自无闇，明所住处亦无闇。若灯中无闇，住处亦无闇。云何言灯自照亦能照彼？破闇故名为照，灯不自破闇，亦不破彼闇，是故灯不自照，亦不照彼。是故汝先说灯自照亦照彼，生亦如是自生亦生彼者，是事不然。’问曰：‘若灯燃时能破闇，是故灯中无闇，住处亦无闇？’答曰：‘云何然灯时而能破于闇此灯初然时不能及于闇若灯然时，不能到闇，若不到闇，不应言破闇。复次：灯若不及闇而能破闇者灯在于此间则破一切闇若谓灯虽不到闇，而力能破闇者，此处然灯，应破一切世间闇，俱不及故。而实此间然灯，不能破一切世间闇。是故汝说灯虽不及闇，而力能破闇者，是事不然。复次：若灯能自照亦能照于彼闇亦应如是自蔽亦蔽彼若谓灯能自照亦照彼，闇与灯相违，亦应自蔽亦蔽彼。若闇与灯相违，不能自蔽亦不蔽彼。而言灯能自照亦照彼者，是事不然，是故汝喻非也。如生能自生亦生彼者，今当更说：此生若未生云何能自生若生已自生已生何用生此生未生时，应若生已生。若未生生若未生而生，未生名未有，云何能自生？若谓生已而生，生已即是生，何须更生。生已更无生，作已更无作，是故生不自生。若生不自生，云何生彼？汝说自生亦生彼，是事不然。住灭亦如是。是故生住灭是有为相，是事不然。生住灭有为相不成故，有为法空。有为法空故，无为法亦空。何以故？灭有为名无为涅盘，是故涅盘亦空。复次无生无住无灭名无为相。无生住灭则无法，无法不应作相。若谓无相是涅盘相，是事不然。若无相是涅盘相，以何相故知是无相？若以有相知是无相，云何名无相？若以无相知是无相，无相是无，无则不可知。若谓如众衣皆有相，唯一衣无相，正以无相为相，故人言取无相衣。如是可知无相衣可取，如是生住灭是有为相，无生住灭处当知是无为相，是故无相是涅盘者，是事不然。何以故？生住灭种种因缘皆空，不得有有为相。云何因此知无为？汝得何有为决定相？知无相处是无为，是故汝说众相衣中无相衣喻涅盘无相者，是事不然。又衣喻后第五门中广说，是故有为法皆空。有为法空故，无为法亦空。有为无为法空故，我亦空。三事空故，一切法皆空。’
		</desc>
	</Doc>
	<Doc>
		<title>观行</title>
		<desc>于心观理，而如理身行之，是曰观行，又观心之行法也。</desc>
	</Doc>
	<Doc>
		<title>观性门</title>
		<desc>
            复次一切法空，何以故？诸法无性故，如说：‘见有变异相诸法无有性无性法亦无诸法皆空故诸法若有性，则不应变异。而见一切法皆变异，是故当知诸法无性。复次若诸法有定性，则不应从众缘生。若性从众缘生者，性即是作法。不作法不因待他名为性，是故一切法皆空。’问曰：‘若一切法空，则无生无灭。若无生灭，则无苦谛。若无苦谛，则无集谛。若无苦集谛，则无灭谛。若无苦灭，则无至苦灭道。若诸法空无性，则无四圣谛。无四圣谛故，亦无四沙门果。无四沙门果故，则无贤圣。是事无故，佛法僧亦无，世间法皆亦无，是事不然。是故诸法不应尽空。’答曰：‘有二谛：一世谛，二第一义谛，因世谛得说第一义谛。若不因世谛，则不得说第一义谛。若不得第一义谛，则不得涅盘。若人不知二谛，则不知自利他利共利。如是若知世谛，则知第一义谛。知第一义谛，则知世谛。汝今闻说世谛，谓是第一义谛，是故堕在失处。诸佛因缘法，名为甚深第一义。是因缘法，无自性故，我说是空。若诸法不从众缘生，则应各有定性，五阴不应有生灭相。五阴不生不灭，即无无常。若无无常，则无苦圣谛。若无苦圣谛，则无因缘生法集圣谛。诸法若有定性，则无苦灭圣谛。何以故？性无变异故。苦无苦灭圣谛，则无至苦灭道。是故若人不受空，则无四圣谛。若无四圣谛，则无得四圣谛。若无得四圣谛，则无知苦断集证灭修道。是事无故，则无四沙门果。无四沙门果故，则无得向者。若无得向者，则无佛。破因缘法故，则无法。以无果故，则无僧。若无佛法僧，则无三宝。若无三宝，则坏世俗法。此则不然，是故一切法空。复次，若诸法有定性，则无生无灭，无罪无福，无罪无福果报。世间常是一相，是故当知诸法无性。若谓诸法无自性，从他性有者，是亦不然。何以故？若无自性，云何从他性有？因自性有他性故。又他性即亦是自性，何以故？他性即是他自性故。若自性不成，他性亦不成。若自性他性不成，离自性他性，何处更有法？若有不成，无亦不成。是故今推求无自性，无他性，无有无无，故一切有为法空。有为法空故，无为法亦空。有为无为尚空，何况我耶！’
		</desc>
	</Doc>
	<Doc>
		<title>观一异门</title>
		<desc>
            复次一切法空，何以故？相及与可相一异不可得若无有一异是二云何成是相可相若一不可得，异亦不可得。若一异不可得，是二则不成，是故相可相皆空。相可相空故，一切法皆空。问曰：‘相可相常成，何故不成？汝说相可相一异不可得，今当说，凡物或相即是可相。或相异可相，或少分是相，余是可相。如识相是识，离所用识更无识。如受相是受，离所用受更无受。如是等相，即是可相。如佛说灭爱名涅盘，爱是有为有漏法，灭是无为无漏法。如信者有三相：乐亲近善人，乐欲听法，乐行布施，是三事身口业故。色阴所摄，信是心数法故。行阴所摄，是名相与可相异，如正见是道相，于道是少分，又生住灭是有为相，于有为法是少分，如是于可相中少分名相。是故或相即可相，或相异可相，或可相少分为相。汝言一异不成，故相可相不成者。是事不然。’答曰：‘汝说或相是可相如识等，是事不然。何以故？以相可知名可相，所用者名为相。凡物不能自知，如指不能自触，如眼不能自见，是故汝说识即是相可相，是事不然。复次若相即是可相者，不应分别是相是可相。若分别是相是可相者，不应言相即是可相。复次若相即是可相者，因果则一，何以故？相是因，可相是果，是二则一，而实不一。是故相即是可相，是事不然。汝说相异可相者，是亦不然。汝说灭爱是涅盘相，不说爱是涅盘相。若说爱是涅盘相，应言相可相异。若言灭爱是涅盘相者，则不得言相可相异。又汝说信者有三相，俱不异信。若无信则无此三事，是故不得言相可相异。又相可相异者，相更复应有相，则为无穷，是事不然。是故相可相不得异。’问曰：‘如灯能自照，亦能照彼，如是相能自相，亦能相彼。’答曰：‘汝说灯喻，三有为相中已破。又自违先说，汝上言相可相异，而今言相自能相亦能相彼，是事又不然。又汝说可相中少分是相者，是事不然。何以故？此义或在一中，或在异中，一异义先已破故，当知少分相亦破。如是种种因缘，相可相一不可得。异不可得，更无第三法成相可相，是故相可相俱空。是二空故，一切法皆空。’
		</desc>
	</Doc>
	<Doc>
		<title>观因果门</title>
		<desc>
            复次，一切法空，何以故？诸法自无性，亦不从余处来。如说：‘果于众缘中毕竟不可得亦不余处来云何而有果众缘若一一中，若和合中，俱无果，如先说。又是果不从余处来，若余处来者，则不从因缘生，亦无众缘和合功。若果众缘中无，亦不从余处来者，是即为空。果空故一切有为法空。有为法空故，无为法亦空。有为无为尚空，何况我耶！’
		</desc>
	</Doc>
	<Doc>
		<title>观因缘门</title>
		<desc>
            初是因缘门，所谓：众缘所生法是即无自性若无自性者云何有是法众缘所生法有二种：一者内，二者外。众缘亦有二种：一者内，二者外。外因缘者，如泥团、转绳、陶师等和合。故有瓶生。又如缕綖、机杼、织师等和合，故有生。又如治地、筑基、梁椽、泥草人功等和合。故有舍生。又如酪器、钻摇、人功等和合，故有酥生。又如种子、地、水、火、风、虚空、时节、人功等和合，故有芽生。当知外缘等法，皆亦如是。内因缘者，所谓无明、行、识、名色、六入、触、受、爱、取、有、生、老死，各各先因而后生。如是内外诸法，皆从众缘生。从众缘生故，即非是无性耶？若法自性无，他性亦无，自他亦无，何以故？因他性故无自性。若谓以他性故有者，则牛以马性有，马以牛性有；梨以柰性有，柰以梨性有；余皆应尔，而实不然。若谓不以他性故有，但因他故有者，是亦不然，何以故？若以蒲故有席者，则蒲席一体，不名为他；若谓蒲于席为他者，不得言以蒲故有席。又蒲亦无自性，何以故？蒲亦从众缘出，故无自性。无自性故，不得言以蒲性故有席，是故席不应以蒲为体。余瓶酥等外因缘生法，皆亦如是不可得；内因缘生法。皆亦如是不可得。如七十论中说：缘法实无生若谓为有生为在一心中为在多心中是十二因缘法，实自无生。若谓有生，为一心中有？为众心中有？若一心中有者，因果即一时共生。又因果一时有，是事不然，何以故？凡物先因后果故。若众心中有者，十二因缘法，则各各别异，先分共心灭亡，后分谁为因缘。灭法无所有，何得为因？十二因缘法，若先有者，应若一心。若多心，二俱不然，是故众缘皆空。缘空故，从缘生法亦空，是故当知一切有为法皆空。有为法尚空，何况我耶？因五阴十二入十八界有为法，故说有我。如因可然，故说有然。若阴入界空，更无有法可说为我。如无可然，不可说然。如经说佛告诸比丘，因我故有我所，若无我则无我所。如是有为法空故，当知无为涅盘法亦空，何以故？此五阴灭，更不生余五阴，是名涅盘。五阴本来自空，何所灭故？说名涅盘。又我亦复空，谁得涅盘？复次无生法名涅盘。若生法成者，无生法亦应成，生法不成，先已说，因缘后当复说，是故生法不成。因生法故名无生，若生法不成，无生法云何成，是故有为无为及我皆空。
		</desc>
	</Doc>
	<Doc>
		<title>观有果无果门</title>
		<desc>
            复次诸法不生，何以故？先有则不生先无亦不生有无亦不生谁当有生者若果因中先有，则不应生，先无亦不应生，先有无亦不应生，何以故？若果因中先有而生，是则无穷。如果先未生而生者，今生已复应更生，何以故？因中常有故。从是有边，复应更生，是则无穷。若谓生已更不生，未生而生者，是中无有生理。是故先有而生，是事不然。复次若因中先有果而谓未生而生生已不生者，是亦二俱有而一生一不生，无有是处。复次若未生定有者，生已则应无，何以故？生未生共相违故，生未生相违故，是二作相亦应相违。复次有与无相违，无与有相违，若生已亦有未生亦有者，则生未生不应有异，何以故？若有生生已亦有未生亦有，如是生未生有何差别？生未生无差别，是事不然，是故有不生。复次有已先成，何用更生？如作已不应作，成已不应成，是故有法不应生。复次若有生因中未生时果应可见，而实不可见。如泥中瓶蒲中席应可见，而实不可见，是故有不生。问曰：‘果虽先有，以未变故不见？’答曰：‘若瓶未生时，瓶体未变，故不见者，以何相知言泥中先有瓶？为以瓶相有瓶，为以牛相马相故有瓶耶？若泥中无瓶相者，亦无牛相马相，是岂不名无耶？是故汝说因中先有果而生者，是事不然。复次变法即是果者，即应因中先有变，何以故？汝法因中先有果故。若瓶等先有，变亦先有，应当可见，而实不可得，是故汝言未变故不见，是事不然。若谓未变不名为果，则果毕竟不可得，何以故？是变先无后亦应无，故瓶等果毕竟不可得。若谓变已是果者，则因中先无，如是则不定或因中先有果，或先无果。’问曰：‘先有变但不可得见，凡物自有有而不可得见者。如物或有近而不可知，或有远而不可知，或根坏故不可知，或心不住故不可知，障故不可知，同故不可知，胜故不可知，细微故不可知。近而不可知者，如眼中药。远而不可知者，如鸟飞虚空，高翔远逝。根坏故不可知者，如盲不见色、聋不闻声、鼻塞不闻香、口爽不知味、身顽不知触、心狂不知实。心不住故不可知者，如心在色等，则不知声。障故不可知者，如地障大水，壁障外物。同故不可知者，如墨上黑点。胜故不可知者，如有钟鼓音，不闻捎拂声。细微故不可知者，如微尘等不现。如是诸法虽有，以八因缘故不可知。汝说因中变不可得，瓶等不可得者，是事不然，何以故？是事虽有，以八因缘故不可得。’答曰：‘变法及瓶等果，不同八因缘不可得，何以故？若变法及瓶等果，极近不可得者，小远应可得。极远不可得者，小近应可得。若根坏不可得者，根净应可得。若心不住不可得者，心住应可得。若障不可得者，变法及瓶法无障应可得。若同不可得者，异时应可得。若胜不可得者，胜止应可得。若细微不可得者，而瓶等果粗应可得。若瓶细故不可得者，生已亦应不可得，何以故？生已未生，细相一故。生已未生，俱定有故。’问曰：‘未生时细，生已转粗，是故生已可得，未生不可得？’答曰：‘若尔者，因中则无果，何以故？因中无粗故。又因中先无粗，若因中先有粗者，则不应言细故不可得。今果是粗，汝言细故不可得，是粗不名为果。今果毕竟不应可得，而果实可得，是故不以细故不可得。如是有法，因中先有果，以八因缘故不可得，先因中有果，是事不然。复次若因中先有果生者，是则因因相坏，果果相坏，何以故？如在缕，如果在器，但是住处，不名为因，何以故？缕器非果因故。若因坏果亦坏，是故缕等非等因，因无故果亦无，何以故？因因故有果成，因不成果云何成？复次若不作不名果，缕等因不能作等果，何以故？如缕等不以等住，故能作等果，如是则无因无果。若因果俱无，则不应求因中若先有果，若先无果。复次若因中有果而不可得，应有相现，如闻香知有华，闻声知有鸟，闻笑知有人，见烟知有火，见鹄知有池。如是因中若先有果，应有相现。今果体亦不可得。相亦不可得，如是当知因中先无果。复次若因中先有果生，则不应言因缕有，因蒲有席。若因不作他亦不作，如非缕所作，可从蒲作耶？若缕不作蒲亦不作，可得言无所从作耶？若无所从作，则不名为果。若果无因亦无，如先说。是故从因中先有果生，是则不然。复次若果无所从作，则为是常，如涅盘性。若果是常，诸有为法，则皆是常。何以故？一切有为法，皆是果故。若一切法皆常，则无无常，若无无常，亦无有常，何以故？因常有无常，因无常有常，是故常无常，二俱无者，是事不然，是故不得言因中先有果生。复次若因中先有果生，则果更与异果作因，如与着为因，如席与障为因，如车与载为因，而实不与异果作因，是故不得言因中先有果生。若谓如地先有香，不以水洒，香则不发，果亦如是。若未有缘会，则不能作因，是事不然，何以故？如汝所说，可了时名果，瓶等物非果，何以故？可了是作，瓶等先有非作，是则以作为果，是故因中先有果生，是事不然。复次了因但能显发，不能生物。如为照闇中瓶故然灯，亦能照余卧具等物。为作瓶故，和合众缘，不能生余卧具等物。是故当知非先因中有果生。复次若因中先有果生，则不应有今作当作差别，而汝受今作当作，是故非先因中有果生。若谓因中先无果而果生者，是亦不然，何以故？若无而生者，应有第二头第三手生，何以故？无而生故。’问曰：‘瓶等物有因缘，第二头第三手无因缘，云何得生？是故汝说不然。’答曰：‘第二头第三手及瓶等果，因中俱无，如泥团中无瓶，石中亦无瓶，何故名泥团为瓶因，不名石为瓶因？何故名乳为酪因，缕为因，不名蒲为因？复次若因中先无果而果生者，则一一物应生一切物，如指端应生马车饮食等。如是缕不但应出，亦应出车马饮食等物，何以故？若无而能生者，何故缕但能生，而不生车马饮食等物，以俱无故。若因中先无果而果生者，则诸因不应各各有力能生果。如须油者，要从麻取，不笮于沙。若俱无者，何故麻中求而不笮沙？若谓曾见麻出油，不见从沙出，是故麻中求而不笮沙，是事不然，何以故？若生相成者，应言余时见麻出油，不见沙出，是故于麻中求，不取沙，而一切法生相不成，故不得言余时见麻出油，故麻中求不取于沙。复次我今不但破一事，皆总破一切因果。若因中先有果生，先无果生，先有果无果生，是三生皆不成，是故汝言余时见麻出油则堕同疑因。复次若先因中无果而果生者，诸因相则不成。何以故？诸因若无，法何能作？何能成？若无作无成，云何名为因？如是作者不得有所作，使作者亦不得有所作。若谓因中先有果，则不应有作。作者作法别异，何以故？若先有果，何须复作？是故汝所作作者作法诸因，皆不可得。因中先无果者，是亦不然。何以故？若人受作作者分别有因果，应作是难。我说作作者及因果皆空。若汝破作作者及因果则成我法，不名为难。是故因中先无果而果生，是事不然。复次若人受因中先有果，应作是难。我不说因中先有果，故不受此难。亦不受因中先无果，若谓因中先亦有果亦无果而果生，是亦不然。何以故？有无性相违故。性相违者，云何一处？如明闇苦乐去住缚解，不得同处，是故因中先有果，先无果，二俱不生。复次因中先有果先无果，上有无中已破，是故先因中有果亦不生，无果亦不生，有无亦不生。理极于此，一切处推求不可得，是故果毕竟不生。果毕竟不生故，则一切有为法皆空。何以故？一切有为法，皆是因是果，有为空故，无为亦空，有为无为尚空，何况我耶！
		</desc>
	</Doc>
	<Doc>
		<title>观有无门</title>
		<desc>
            复次一切法空，何以故？有无一时不可得，非一时亦不可得。如说：‘有无一时无离无有亦无不离无有有有则应常无有无性相违，一法中不应共有，如生时无死，死时无生，是事中论中已说。若谓离无有有无过者，是事不然。何以故？离无云何有有？如先说法生时通自体七法共生，如阿毗昙中说，有与无常共生，无常是灭相，故名无，是故离无有则不生。若不离无常有有生者，有则常无。若有常无者，初无有住，常是坏故，而实有住，是故有不常无。若离无常有有生者，是亦不然。何以故？离无常有实不生。’问曰：‘有生时已有无常而未发，灭时乃发，坏是有。如是生住灭老，得皆待时而发。有起时，生为用。令有生，生灭中间，住为用。持是有，灭时无常为用。灭是有，老变生至住。变住至灭，无常则坏得常令四事得成。是故法虽与无常共生，有非常无。’答曰：‘汝说无常是灭相，与有共生，生时有应坏，坏时有应生。复次生灭俱无。何以故？灭时不应有生，生时不应有灭，生灭相违故。复次汝法无常与住共生，有坏时应无住，若住则无坏。何以故？住坏相违故。老时无住，住时无老，是故汝说生住灭老无常，得本来共生，是则错乱。何以故？是有若与无常共生，无常是坏相，凡物生时无坏相，住时亦无坏相，尔时非是无无常相耶？如能识故名识，不能识则无识相。能受故名受，不能受则无受相。能念故名念，不能念则无念相。起是生相，不起则非生相。摄持是住相，不摄时则非住相。转变是老相，不转变则非老相。寿命灭是死相，寿命不灭则非死相。如是坏是无常相，离坏非无常相。若生住时，虽有无常，不能坏有。后能坏有者，何用共生为？如是应随有坏时，乃有无常。是故无常虽共生后乃坏有者，是事不然。如是有无共不成，不共亦不成，是故有无空。有无空故，一切有为空。一切有为空故，无为亦空。有为无为空故，众生亦空。’
		</desc>
	</Doc>
	<Doc>
		<title>观有相无相门</title>
		<desc>
            复次一切法空，何以故？有相相不相无相亦不相离彼相不相相为何所相有相事中相不相。何以故？若法先有相，更何用相为？复次若有相事中相得相者，则有二相过，一者先有相，二者相来相，是故有相事中相无所相，无相事中相亦无所相。何法名无相，而以有相相？如象有双牙，垂一鼻，头有三隆，耳如箕，脊如弯弓，腹大而垂，尾端有毛，四脚粗圆，是为象相。若离是相，更无有象可以相相。如马竖耳垂鬣四脚同蹄尾通有毛，若离是相，更无有马可以相相。如是有相中相无所相，无相中相亦无所相，离有相无相，更无第三法可以相相。是故相无所相，相无所相故，可相法亦不成。何以故？以相故知是事名可相。以是因缘故，相可相俱空。相可相空故，万物亦空。何以故？离相可相更无有物，物无故非物亦无。以物灭故名无物，若无物者，何所灭故名为无物。物无物空故，一切有为法皆空。有为法空故，无为法亦空。有为无为空故，我亦空。
		</desc>
	</Doc>
	<Doc>
		<title>观缘门</title>
		<desc>
            复次诸法缘不成，何以故？广略众缘法是中无有果缘中若无果云何从缘生瓶等果一一缘中无，和合中亦无，若二门中无，云何言从缘生？问曰：‘云何名为诸缘？’答曰：四缘生诸法更无第五缘因缘次第缘缘缘增上缘四缘者，因缘、次第缘、缘缘、增上缘。因缘者，随所从生法，若已从生，今从生，当从生，是法名因缘。次第缘者，前法已灭，次第生，是名次第缘。缘缘者，随所念法，若起身业，若起口业，若起心心数法，是名缘缘。增上缘者，以有此法，故彼法得生，此法于彼法，为增上缘。如是四缘，皆因中无果。若因中有果者，应离诸缘而有果，而实离缘无果。若缘者有果者，应离因而有果，而实离因无果。若于缘及因有果者，应可得，以理推求，而不可得，是故二处俱无。如是一一中无，和合中亦无，云何得言果从缘生？复次：若果缘中无而从缘中出是果何不从非缘中而出若谓果缘中无而从缘生者者，何故不从非缘生？二俱无故，是故无有因缘能生果者。果不生故，缘亦不生，何以故？以先缘后果故。缘果无故，一切有为法空。有为法空故，无有法亦空。有为无为空故，云何有我耶？
		</desc>
	</Doc>
	<Doc>
		<title>观照</title>
		<desc>忏悔垢行，发心趋道，固为要道，然尤须观照诸行。</desc>
	</Doc>
	<Doc>
		<title>观照</title>
		<desc>观照者，以智慧照见事理，是曰观照。</desc>
	</Doc>
	<Doc>
		<title>观照</title>
		<desc>以智慧而照见事理，是为观照。观行于心观理而如理身行。观察即观念观想也。观念观察思念真理也。观想想浮于心也。</desc>
	</Doc>
	<Doc>
		<title>观作者门</title>
		<desc>
            复次一切法空，何以故？自作他作共作无因作，不可得故。如说：‘自作及他作共作无因作如是不可得是则无有苦苦自作不然，何以故？若自作即自作其体，不得以是事即作是事，如识不能自识，指不能自触，是故不得言自作。他作亦不然，他何能作苦。’问曰：‘众缘名为他，众缘作苦，故名为他作，云何言不从他作？’答曰：‘若众缘名为他者，苦则是众缘作。是苦从众缘生，则是众缘性。若即是众缘性，云何名为他？如泥瓶泥不名为他，又如金钏金不名为他，苦亦如是。从众缘生故，众缘不得名为他。复次是众缘亦不自性有故，不得自在，是故不得言从众缘生果。如中论中说：‘果从众缘生是缘不自在若缘不自在云何缘生果’如是苦不得从他作，自作共作亦不然，有二过故，若说自作苦，他作苦，则有自作他作过，是故共作苦亦不然。若苦无因生，亦不然，有无量过故。如经中说，裸形迦叶问佛：‘苦自作耶？’佛默然不答。‘世尊，若苦不自作者，是他作耶？’佛亦不答。‘世尊，若尔者，苦自作他作耶？’佛亦不答。‘世尊，若尔者，苦无因无缘作耶？’佛亦不答。如是四问，佛皆不答者，当知苦则是空。’问曰：‘佛说是经，不说苦是空，随可度众生，故作是说。是裸形迦叶，谓人是苦因有我者说好丑皆神所作。神常清净，无有苦恼，所知所解，悉皆是神。神作好丑苦乐还受种种身，以是邪见故问佛，苦自作耶，是故佛不答。苦实非是我作，若我是苦因，因我生苦，我即无常。何以故？若法是因及从因生法，皆亦无常。若我无常，则罪福果报，皆悉断灭。修梵行福报，是亦应空。若我是苦因，则无解脱。何以故？我若作苦，离苦无我能作苦者，以无身故。若无身而能作苦者，得解脱者亦应是苦，如是则无解脱，而实有解脱。是故苦自作不然，他作苦亦不然，离苦何有人而作苦与他。复次，若他作苦者，则为是自在天作。如此邪见问，故佛亦不答。而实不从自在天作，何以故？性相违故。如牛子还是牛，若万物从自在天生，皆应似自在天，是其子故。复次若自在天作众生者，不应以苦与子，如故不应言自在天作苦。’问曰：‘众生从自在天生，苦乐亦从自在所生，以不识乐因故与其苦。’答曰：‘若众生是自在天子者，唯应以乐遮苦，不应与苦，亦应但供养自在天则灭苦得乐，而实不尔。但自行苦乐因缘，而自受报，非自在天作。复次，彼若自在者，不应有所须。有所须自作，不名自在。若无所须，何用变化作万物，如小儿戏？复次，若自在作众生者，谁复作是自在？若自在自作则不然，如物不能自作。若更有作者，则不名自在。复次，若自在是作者，则于作中无有障碍，念即能作。如自在经说，自在欲作万物，行诸苦行，即生诸腹行虫。复次苦行生诸飞鸟，复行苦行生诸人天。若行苦行初生毒虫，次生飞鸟，后生人天，当知众生从业因缘生，不从苦行生。复次若自在作万物者，为住何处而作万物？是住处为是自在作，为是他作？若为自在作者，为住何处作？若住余处作，余处复谁作？如是则无穷。若他作者，则有二自在，是事不然。何故世间万物言自在所作？复次若自在作者，何故苦行供养于他，欲令欢喜，从求所愿？若苦行求他，当知不自在。复次若自在作万物，初作便定，不应有变，马则常马，人则常人。而今随业有变，当知非自在所作。复次若自在所作者，即无罪福善恶好丑，皆从自在作故。而实有罪福，是故非自在所作。复次若众生从自在生者，皆应敬爱，如子爱父。而实不尔，有憎有爱，是故当知非自在所作。复次若自在作者，何故不尽作乐人，尽作苦人，而有苦者乐者，当知从憎爱生，故不自在。不自在故，非自在所作。复次若自在作者，众生皆不应有所作，而众生方便各有所作，是故当知非自在所作。复次若自在作者，善恶苦乐事，不作而自来。如是坏世间法，持戒修梵行，皆无所益，而实不尔，是故当知非自在所作。复次若福业因缘故，于众生中大，余众生行福业者，亦复应大。何以贵自在？若无因缘而自在者，一切众生亦应自在，而实不尔，当知非自在所作。若自在从他而得，则他复从他，如是则无穷，无穷则无因。如是等种种因缘，当知万物非自在生，亦无有自在。如是邪见问他作，故佛亦不答。共作亦不然，有二过故。众因缘和合生故，不从无因生，佛亦不答。是故此经，但破四种邪见，不说苦为空。’答曰：‘佛虽如是说，从众因缘生苦，破四种邪见，即是说空说苦，从众因缘生，即是说空义。何以故？若从众因缘生，则无自性，无自性即是空，如苦空，当知有为无为及众生一切皆空。’
		</desc>
	</Doc>
	<Doc>
		<title>灌顶</title>
		<desc>
            灌顶分金刚界为五部，胎藏为三部。五部者事业灌顶、秘印灌顶、心授灌顶、光明灌顶、甘露灌顶也。三部者，事业灌顶、秘印灌顶、心授灌顶也。一、事业灌顶即具支灌顶、传法灌顶，即阿阇黎为弟子建立灌顶曼荼罗，缘坛之支分，悉备行广大之供养，而授与灌顶也。因此须视弟子之资力丰富者而行之，故又名具支灌顶，又即传法之灌顶也。此又分三：一、结缘灌顶密教非器不传，此为结缘，不择是器非器，乃至强迫入曼荼罗，使投华而结佛因缘之作法，以其华所附着之尊，为结缘之佛菩萨等。二、学法灌顶又名受明灌顶，阿阇黎为深信密教之弟子，特建曼荼罗，引入使投华，授与其所得本尊之三密，而使修学修行之作法也。三、传法灌顶阿阇黎鉴知其弟子，于三密之法门，修学修行，堪绍师位，特建曼荼罗，引入使投华，而授以阿阇黎之职位，令法久住，佛种不断之作法也。此中结缘学法，通于道俗，传法限于僧人。二、秘印灌顶又名手印灌顶，又即许可灌顶。弟子虽信心坚固，深信乐真言行，而资力乏，不能具办缘坛之支分，使备少供养，而授与本尊之秘印，以行灌顶之法。三、心授灌顶又谓以心灌顶、秘密灌顶、心想灌顶、瑜只灌顶，师资皆三昧耶成就之人所作之法也。故于弟子之净菩提心上，建立曼荼罗，而行灌顶。此之灌顶，无需心外之曼荼罗也，不择时方而行之。四、光明灌顶诸佛菩萨放光明以加持行者是也。五、甘露灌顶以部主之真言，加持香水而灌洒是也。
		</desc>
	</Doc>
	<Doc>
		<title>广六度行</title>
		<desc>
            成具光明定意经云广六度行：一、广施旷大曰广，舍财曰施。谓行施者，既怀广大之心，应当知身非常，四大不净，会归败坏。知身既不我有，财物亦是虚幻，乃至世间万物，皆悉无常。由是观身非身，观物非物，纵心恣施，了无挂碍。复能广弘法施，开化愚蒙，故曰广施。二、广戒戒律也。戒品虽多，不出身口意之三业。谓或见众宝珍琦，凡诸可意之物，身虽贫乏，不妄贪取，或见细妙之色，内观朽烂，生厌离心，乃至不杀不盗不淫等，皆身戒也。或以恶言加已，乃至善言和语至诚而答，乃至不妄言、不绮语、不两舌，皆口戒也。复能思惟生死，常怀解脱，又能修习道品之要，深入无为之理，乃至不贪不嗔不痴等，皆意戒也。修行之人，于此三业之戒，自既坚持不犯，复能展转化他，广弘戒法，故曰广戒。三、广忍忍者耐也。谓菩萨修行之时，若人骂詈，知其从声而出，于此观了，言语性空，意亦如是。视诸惭辱，空无所有，如此则嗔恚不生。忍行可进，身既能尔，复能展转化他，令行忍辱，故曰广忍。四、广精进谓菩萨修行道品，当勤精进，节其饮食，除于睡卧，晨夜惺惺，莫令怠惰。乃至为人广说法要，不以为烦，开教愚顽，不辞劳倦。自既能尔，复能展转化他，令其精进，故曰广精进。五、广一心一心者，心不杂乱也。谓菩萨修行禅定之时，一心寂静，离诸散乱。于孝事父母，尊敬师友，断爱远俗，空闲寂寞，皆当专一其心。乃至多欲多诤，多作多恼，或誉或毁，或利或失，于是等处，并当专一其心，不挠不动。自既能尔，复能展转化他，于一切时处，皆一其心，故曰广一心。六、广智慧智慧者，照了万法，通达无碍也。谓菩萨修行之时，若堕见闻，则有一切尘境所蔽，当以智慧一一照了，观其所起，察其所灭。处爱欲中，心在道品之藏；寄浊恶界，心游清净之乡；入险隘路，心思方便之道；故能绝三界之妄想，证涅盘之真空。自既能尔，复能展转化他，令修智慧，故曰广智慧。
		</desc>
	</Doc>
	<Doc>
		<title>国王十德</title>
		<desc>
            国王十德：一、能照无国则干戈相交，盗贼满野，世常黑暗矣，国力如光明，照破其黑暗。二、壮严谋国利民福，使国壮严。三、兴业使人民皆得安于生业。四、伏怨为良民除一切暴恶。五、离怖能防国家内忧外患，使离恐怖。六、任贤任贤人以治国。七、法本法由国立，国为法本。八、持世以善道持世护国。九、业主司人民之善恶祸福。十、人主主宰人民。
		</desc>
	</Doc>
	<Doc>
		<title>果报</title>
		<desc>就果之义，若分别之，亦可说为果报二义。果者结果，报者报得，果有总义，报具别义。于一果体上，有种种之报境也。但在通常，亦通用之。</desc>
	</Doc>
	<Doc>
		<title>华藏世界</title>
		<desc>前就近小，只说娑婆。兹就广远，而说华藏。据华严经说，华藏世界，甚广甚大，不可具说，兹略其义。</desc>
	</Doc>
	<Doc>
		<title>华藏世界海</title>
		<desc>华藏世界海，有一百一十一之香水海。</desc>
	</Doc>
	<Doc>
		<title>悔过</title>
		<desc>
            四十二章经，谓人有过不悔，罪来趣身，如水归海，悔过行善，罪自消灭，如病得汗。大集经，喻悔如百年垢衣，一日而浣，可得鲜净，如是百千劫中，所集诸不善业，以佛法力故，顺善思惟，于一日一时，能尽消灭。未曾有经云：‘前心作恶，如云覆日，后心起善，如炬消暗。’
		</desc>
	</Doc>
	<Doc>
		<title>秽恶与庄严</title>
		<desc>
            世界充满一切秽恶，佛土具足无尽庄严。世间四劫成、住、坏、空。三灾小、大。小三灾刀兵、疾疫、饥馑。大三灾水、火、风。大三灾坏劫火坏初禅，水坏二禅，风坏三禅。娑婆世界略。一浮幢佛刹略。华藏世界海略。遍照十方炽然世界种略。
		</desc>
	</Doc>
	<Doc>
		<title>秽相</title>
		<desc>天命终五衰相小、大。小五衰相略。大五衰相略。趣生相略。人生受生相略。人生虫寓相略。人死舍报相略。五种死相略。人命终趣生相略。人生业相略。</desc>
	</Doc>
	<Doc>
		<title>秽相与相好</title>
		<desc>凡夫有种种秽相，诸佛具种种相好。</desc>
	</Doc>
	<Doc>
		<title/>
		<desc>
            声闻慧四谛。缘觉慧十二因缘。四谛苦、集、灭、道。道谛七科、三十七道品。七科三十七道品四念处、乃至八正道。四念处身、受、心、法。四正勤恶已生断、未生不生、善已生增长、未生令生。四如意足欲、念、进、慧。五根信、进、念、定、慧。五力信、进、念、定、慧。七觉支择、进、喜、除、舍、定、念。八正觉正见乃至正定。三十四心十六心思维，十八心真无漏慧。十六心八忍、八智。十八心九无碍、九解脱。八忍四法忍、四类忍。四法忍苦、集、灭、道、四法忍。四类忍苦、集、灭、道、四类忍。八智四法智、四类智。四法智四谛四法智。四类智四谛四类智。九无碍略。九解脱略。三解脱空、无相、无愿。十六行四谛下各四行。苦下四行无常、苦、空、无我。集下四行集、因、缘、生。灭下四行尽、灭、妙、出。道下四行道、正、迹、乘。十二因缘无明、乃至老死。十二因缘三世因果过去二因，现在五果三因，未来二果。十二因缘三道惑、业、苦。约二世明十二因缘略。约一念明十二因缘略。十二因缘生灭二种观略。共不共二般若共、不共。世出世二般若世、出世。实相观照二般若实相、观照。方便等三般若实相、观照、方便。文字等三般若实相、观照、文字。五般若实相、观照、文字、境界、眷属。六慧闻、思、修、无相、照寂、寂照。六现观思、乃至究竟。七知法、义、时、足、自、众、尊、卑。八觉少欲乃至无戏论。观察取相二智观察、取相。实权二智实、权。如理如量二智如理、如量。根本后得二智根本、后得。一切等三智一切、道种、一切种。世等三智世、出世、出世上上。四智义、法、辞、乐说、四无碍。五后得智通达、随念、安立、和合、如意。十一智世俗、乃至如实。十智三世、乃至无边诸佛。十种善巧智了达佛法甚深、乃至证入平等佛法。十种广大智知一切众生心行、乃至知一切佛法深密理趣。十种智明知众生业报、乃至以无著心济度众生。善知他心等十种智明善知他心、乃至深入未来际劫。三句略。三种菩提心胜义、行愿、三摩地。
		</desc>
	</Doc>
	<Doc>
		<title>慧学</title>
		<desc>
            慧者，分别事理，决定断疑之作用，又通达事理之作用也。又为智与慧之通名，但二者相对。达有为之事相曰智，达无为之空理曰慧耳。名慧学者，观达真理为慧，进习为学。断惑证理，是慧之作用。为发此慧而进修，是曰慧学。三藏中之阿毗达摩藏，为显慧学之法藏也。慧分声闻慧、缘觉慧，下分述之。
		</desc>
	</Doc>
	<Doc>
		<title/>
		<desc>
            一切众生，有种种惑。不特三界以内凡夫，具一切界内之惑。即超出界外之圣人，亦尚有界外之惑。九界众生，无不在惑内者矣，所谓惑者：本末二种无明根本、枝末。独头二种无明独头、相应。五种无明相应、不共、恒行不共、主独、非主独行。十五无明根本、乃至惑。二执我、法。二我执俱生、分别。二法执俱生、分别。俱生我法执二种常相续、有间断。分别我执二种蕴相、我相。分别法执二种蕴相、自性相。四我烦恼我痴、我见、我慢、我爱。我见或曰人见、身见、人我见。我执或曰人执、人我执。我相略。理事二惑理惑、事惑。现种二惑现行、种子。四住地惑一切见、欲爱、色爱、有爱。五住地惑四住地、加无明。见思二惑见惑、思惑。三惑见思、尘沙、无明。理事二障理障、事障。烦所二障烦恼、所知。三障肉心、三烦恼障。我慢等三重障我慢、嫉妒、贪欲。烦恼等三障烦恼、业、报。三烦恼障即贪等三毒。十重障异生、乃至于诸法中未得自在。分别俱生略。三分别自性、计度、随念。现种行现行、种子、习气。种子二种本有、新薰。二烦恼根本、随。六大烦恼贪、嗔、痴、慢、疑、恶见。五见身、边、邪、取、戒。十六随烦恼嫉、乃至掉举。二十随烦恼忿乃至散乱。十烦恼贪、嗔、痴、慢、疑、身、边、邪、取、戒。七使欲爱、恚、有爱、慢、无明、见、疑。十使五钝使、五利使。五钝使贪、嗔、痴、慢、疑。五利使身、边、邪、取、戒。九十八使见惑八十八，思惑十。见惑八十八使欲界三十二，色无色界各二十八。欲界三十二见使略。色无色界各二十八思使略。思惑十使欲四，上二各三。欲界四思使贪、嗔、痴、慢。上二界各三思使贪、痴、慢。百二十八使见惑百十二使，思惑十六使。见惑百十二使欲四十，上二各三十六。欲界四十见使略。上二界各三十六见使略。思惑十六使欲六，上二各五。欲界六思使贪、嗔、痴、慢、身、边。上二各五思使贪、痴、慢、身、边。三毒贪、嗔、痴。三结见、戒取、疑。五结贪、恚、慢、嫉、悭。上下分结五下分、五上分。五下分结贪、嗔、身、戒、疑。五上分结色、无色、掉、慢、无明。九结爱、恚、慢、无明、见、取、疑、嫉、悭。三缚贪、嗔、痴。十缠无惭、乃至覆。六随眠贪、嗔、无明、慢、疑、见。十随眠贪、乃至戒。五盖贪欲、嗔恚、睡眠、掉悔、疑。色等五欲色、声、香、味、触。财等五欲财、色、名、食、睡。六欲色、乃至人相。有无二见有、无。断常二见断、常。七见邪、我、常、断、戒盗、果盗、疑。四见三单复、具足。单四见有、无、亦、非。复四见具足四见一异四见一、异、亦、非。十四难常、边、如去、各四句及一、异。十四难之六十二见略。身边之六十二见略。边邪之六十二见略。本末之六十二见略。一百八见略。八万四千尘劳略。八倒常、乐、我、净、及四非。八迷或八病生、灭、去、来、一、异、断、常。生病自、他、俱、非。自生神我、五阴、唯性、唯理等四。他生有情、非有情、非有情非无情等三。俱生有情、非有情二。非俱生虚空、自然、强伏无所有、三。灭病自他、共、不共、三。自灭身、阴、业、三。他灭有情、无情、非有情非无情、三。常病我、法、他有情、他非有情、四。断病三世、七种、四大、涅盘、因缘、果报、因果。一病因果、身神、我阴、总聚、相续。异病因果、身神、我阴、边无边、体相。来病如来、无明、来者、来法、来处、处、诸缘、妄计清净、鬼神、阿修罗、所依谛。出病生死、觉、出者、出法、出处、宿生、我慢、性、妄计、想、福德、世情。十六知见我乃至见者。三妄执略。五根本烦恼贪、嗔、痴、慢、疑。一百六十心五根本烦恼，五次自倍，一倍十，二倍二十，三倍四十，四倍八十，五倍一百六十。
		</desc>
	</Doc>
	<Doc>
		<title>惑业苦</title>
		<desc>
            生死相续，由惑业苦。一、惑发业润生烦恼名惑。二、业能感后有诸业名业三、苦业所引生众苦名苦。惑业苦种，皆名习气。前二习气，与生死苦，为增上缘，助生苦故。第三习气，望生死苦，能作因缘，亲生苦故。此惑业苦，应知总摄十二有支，谓从无明乃至老死。无明爱取是惑所摄，行有一分是业所摄，七有一分是苦所摄也。前十是因，后二是果。如斯因果，定不同世。因中前七与爱取有，或异或同，若二三七各定同世也。
		</desc>
	</Doc>
	<Doc>
		<title>惑障</title>
		<desc>由无明及我执，而惑障以起。言惑障者，迷妄之心，迷于所对之境，而颠倒事理，谓之惑。烦恼能障碍圣道，故名障。皆烦恼之异名也。大乘义章曰：‘能惑所缘，故称为惑。能碍圣道，说以为障。’</desc>
	</Doc>
	<Doc>
		<title>集谛</title>
		<desc>
            言集谛者，集以招聚为义，若心与结业相应，未来定能招聚生死之苦，故名为集，即见思惑也。又云见修，又云四住，又云染污无知，又云取相惑，又云枝末无明，又云通惑，又云界内惑。虽名不同，但见思耳。见思合称，名曰二惑。一见惑者，谓意根对法尘，非理筹度，起诸邪见，如外道之计断计常，乃至有无等见，是名见惑。二思惑者，谓眼耳鼻舌身五根，对于色声香味触五尘，贪爱染着，迷而不觉，是名思惑。
		</desc>
	</Doc>
	<Doc>
		<title>集谛</title>
		<desc>
            集以招聚为义，若心与结业相应，未来定能招聚生死之苦，故名为集。一、集有三种业，摄一切业。一、不善业即十不善也。二、善业即十善也。三、不动业即十二门禅也。二、烦恼者二种烦恼，摄一切烦恼。一、属爱烦恼二、属见烦恼是二烦恼，出一切三毒、五盖、十使、九十八烦恼等。若此烦恼与前业合，则未来定能招聚三界生死苦果，即是集谛也。
		</desc>
	</Doc>
	<Doc>
		<title>集谛下四行</title>
		<desc>集谛下四行者：一、集行谓观烦恼有漏累和合能招苦果，故名集行。二、因行谓观六因生苦果，故名因行。三、缘行谓观四缘生苦果，故名缘行。四、生行谓还受后有五阴，故名生行。</desc>
	</Doc>
	<Doc>
		<title>计执我法</title>
		<desc>一切烦恼根本，起于我耳，计执于我，一切生死波澜，于焉兴矣。</desc>
	</Doc>
	<Doc>
		<title>寂灭</title>
		<desc>寂者寂静，灭者灭无，择灭无为，即体涅盘。涅盘者，生死之因果灭无，故谓之灭，是小乘之所归趣也。</desc>
	</Doc>
	<Doc>
		<title>寂灭</title>
		<desc>真如自性，唯是寂灭，不可言说，是为寂灭之义也。一切皆妄，唯真如性，是故应了真如性法也。</desc>
	</Doc>
	<Doc>
		<title>加行位</title>
		<desc>
            加行者，准备入正位之时，而加一番之修行也。位有四，谓之四加行，又名四善根。一、暖位暖位者，为将发见道无漏之智，先生相似之解，如火之发，先有暖相是也。此位创观四谛，修十六行。二、顶位顶者已达巅顶也。此位用观同前，转更明朗。三、忍位忍可决定四谛之理不动之智为忍，忍位有三：一、下忍遍观八谛三十二行。二、中忍缩观渐减缘行。乃至一行二刹那在，名中忍满，即入上忍。三、上忍惟观欲界苦谛，但有一行二刹那在，前一刹那尽，名上忍中。四、世第一位有漏智之最极，世俗法中第一，名世第一。二刹那中，后一刹那尽，名世第满，引入无漏见道。此之四位，渐能伏除烦恼分别。
		</desc>
	</Doc>
	<Doc>
		<title/>
		<desc>谓诸法各无体，借他故有，是名为假。说假有三：一、因成假因他而成，是因成假。二、相续假相续而有，是相续假。三、相待假与他对待而有，是相待假。</desc>
	</Doc>
	<Doc>
		<title/>
		<desc>见，一切凡夫，未阶圣道，介尔起计，悉皆是见。</desc>
	</Doc>
	<Doc>
		<title>见惑</title>
		<desc>
            见惑前文已叙，兹再述其概要。谓见惑有八十八使，所谓一身见、二边见、三见取、四戒取、五邪见、六贪、七嗔、八痴、九慢、十疑。前五是为五利使，后五是为五钝使。此十使历三界四谛下增减不同，成八十八。谓欲界苦十使具足，集、灭、各七使，除身见边见戒取。道谛八使，除身见边见。四谛下合为三十二，上二界四谛下，余皆如欲界。只于每谛下除嗔使，故一界各有二十八。二界合为五十六，并前三十二，合为八十八使也。
		</desc>
	</Doc>
	<Doc>
		<title>见惑百十二使</title>
		<desc>
            见惑百十二使者：一、欲界之苦集灭道四谛下，各有贪、嗔、痴、慢、疑、身、边、邪、取、戒之十惑，合为四十。二、于色界无色界之各四谛下，各除嗔为九惑，故合为八九七十二。三、四十合七十二，成百十二。唯识述记曰：‘见所断，欲界四十，上界各三十六。’
		</desc>
	</Doc>
	<Doc>
		<title>见取</title>
		<desc>言见取者，谓于诸见之中，随执一见，及所依蕴。执为此因最胜，能得清净之果。一切斗诤所依为业，以要言之，但除三涂剧苦，其余修罗人天等蕴，皆可为见执所取也。此中依于见惑而行施善，故名见取。</desc>
	</Doc>
	<Doc>
		<title>见思</title>
		<desc>见思者，见惑思惑，即分别俱生二惑也。分别起之烦恼所知二障为见惑，俱生起之烦恼所知二障为思惑。依唯识立见惑为百十二，思惑十六，合称百二十八使，亦名百二十八烦恼。</desc>
	</Doc>
	<Doc>
		<title>见思二惑</title>
		<desc>
            十种随眠，总称二惑，谓之见思二惑，亦名见所断惑，修所断惑。谓见惑见道所断，思惑修道所断也。一、见惑谓意根对法尘，非理筹度，起诸邪见，如外道之计断计常，乃至有无等见，是名见惑。二、思惑谓眼耳鼻舌身五根，对于色声香味触五尘，贪爱染着，迷而不觉，是名思惑。
		</desc>
	</Doc>
	<Doc>
		<title>渐次悟入</title>
		<desc>
            云何渐次悟入唯识？谓诸菩萨，于识相性，资粮位中，能深信解。在加行位，能渐伏除，所取能取，引发真见。在通达位，如实通达，修习位中，如所见理，数数修习，伏断余障，至究竟位，出障圆明。能尽未来，化有情类，复令悟入唯识相性。
		</desc>
	</Doc>
	<Doc>
		<title>讲经四益</title>
		<desc>
            金光明经云讲经四益：经云：‘虚空藏菩萨梵释天等白佛言，若诸国土，有能讲说此金光明微妙经典，于其国土，获四利益。’一、国土吉祥益谓若有国土，讲说此经者，国王军众，势力强盛，无诸怨敌，疾疫消除，寿命修长，吉祥安乐，正法兴隆也。二、辅臣和乐益谓若有国土，讲说此经，则辅相大臣，和悦无诤，王所敬爱，安隐丰乐，随心所愿，皆得满足也。三、国人富寿益谓若有国土，讲说此经，则沙门弟子，及国邑人民，修行正法，多所利益，寿命延长，富逸安乐，于诸福田，悉得修立也。四、法师自利利他益谓若有国土，讲说此经，其说经之人，一切时中，身心调适，诸人民众，增加守护，慈悲平等，心无伤害，亦令一切众生，诚心皈仰，皆悉修习菩提之行也。
		</desc>
	</Doc>
	<Doc>
		<title>教观</title>
		<desc>
            佛学大辞典曰：‘教观者教相与观心也。教相者，释一代之教法，由自己之宗义，而分别判断也。观心者，观念自宗所立之真理也。如天台宗以五时八教为教相，以一心三观为观心。乃至如真言宗，以显密二教十住心为教相门，以阿字不生为观心。此二门虽通诸宗，而天台一家之发挥，冠于诸宗。’止观大意曰：‘略述教观门户大概，今家教门，以龙树为始祖，慧文但列内观视听而已。洎乎南岳天台，复用法华三昧，发陀罗尼，开拓义门，观法周遍。’教观纲宗曰：‘佛祖之要，教观而已矣。观非教不正，教非观不传。有教无观则罔，有观无教则殆。’玄义曰：‘今释此三教，各作二解，一约教门解，二约观门解。教门为信行人，又成闻义。观门为法行人，又成慧义。闻慧具足，如人有目，日光明照，见种种色。’
		</desc>
	</Doc>
	<Doc>
		<title>教理行果四法</title>
		<desc>
            法宝中有四种：一、教法三世诸佛所说破无明烦恼之声名句文也。二、理法教法所诠之义理也。三、行法依理而行之戒定慧也。四、果法行满所得有为无为之证果也。心地观经曰：‘于法宝中，有其四种：一者教法，二者理法，三者行法，四者果法。’
		</desc>
	</Doc>
	<Doc>
		<title>教理行证四法门</title>
		<desc>
            万行广散，摄持不易。行者行于一法，而遍行一切法。摄一切行，而总持于一行。约之不出四种法门，谓教理行证四者是也。一、教如教观是，显教中法相、三论、天台、贤首，四宗当之。二、理如参禅是，禅宗当之。三、行如念佛、持戒皆是。净土宗、律宗当之。四、证如持明是，真言宗当之。
		</desc>
	</Doc>
	<Doc>
		<title>教行证三法</title>
		<desc>
            教行证三法者：一、教法释迦一代所说之十二分教是也。二、行法依教修行之四谛十二因缘六度等是也。三、证法依行证果之菩提涅盘二果是也。此三者该收一切之佛法也。义林章曰：‘具教行证三，名为正法。但有教法，名为像法。有教无余，名为末法。’
		</desc>
	</Doc>
	<Doc>
		<title/>
		<desc>就世之相续迁变言之，即所谓劫。劫者又译称大时，劫有小中大三者，下分述之：</desc>
	</Doc>
	<Doc>
		<title/>
		<desc>结者结集之义，系缚之义，烦恼之异名。为烦恼因，而结集生死，故谓之结。又系缚众生，而不使解脱，故谓之结。即为生死之因者也。大乘义章曰：‘结集生死，目之为结。结缚生死，亦名为结。’</desc>
	</Doc>
	<Doc>
		<title>结跏</title>
		<desc>
            结跏又名趺坐，又名结跏趺坐，是诸佛常坐之法。作此坐者，身端即心正也。言结跏者，结跏趺于左右上而坐也。趺者足背也，分为三种：全跏坐二，半跏坐一。一、全跏坐交结左右足背，而置于左右上，谓之全跏坐。即结跏趺坐也，但有二种：一、降魔坐先以右足押左股上，次以左足押右股，手亦上左，谓之降魔坐。二、吉祥坐与降魔坐相反，谓之吉祥坐。二、半跏坐置左右之一足，于左右之一，名为半跏坐。
		</desc>
	</Doc>
	<Doc>
		<title>结说</title>
		<desc>已上七科，即是生灭道谛。四谛中前二为世间因果，谓苦果集因。后二为出世因果，谓灭果道因。何故不顺因果，而列果因？以钝根者举因推果难，举果推因易也。</desc>
	</Doc>
	<Doc>
		<title/>
		<desc>一切行道人，须得正解，如人行路，贵须有目，众生有惑，道人得解，所谓解者。</desc>
	</Doc>
	<Doc>
		<title>解分</title>
		<desc>解者解会，由信生解，由解起行，故解为要门也。</desc>
	</Doc>
	<Doc>
		<title>解分</title>
		<desc>解者解会，由信生解，由解起行，故解为行导，又为信继，至重要也。</desc>
	</Doc>
	<Doc>
		<title>解分</title>
		<desc>业必有报，报必由业，业者因而报者果。因善果善，因恶果恶，善是乐而恶是苦。是故业善则获报乐，业恶则获报苦也。兹择录经文，述之于次。</desc>
	</Doc>
	<Doc>
		<title>解分</title>
		<desc>
            业必有报，报必由业，业者因而报者果。定因定果，散因散果，定是乐而散是苦，是故定业所获之报乐，散业所获之报苦也。‘定散’定、禅定，为心常住于一境也。散、散乱，为心恒攀缘于六境，些时不住也。定心是贤圣之修成，散身是凡夫之自性，定心有无漏有漏之别，散心有善恶无记之三。此二者，统一切之心。‘定’心定止于一境而不散动，谓之定，是心性之作用也。‘定力’禅定之力用，能破诸乱想也。‘定心’修禅行而远离乱意也。‘定水’定心湛然，譬如止水，故名定水。‘定相’常住不变之相也。‘定业’受生死苦果之定业因也，有善恶二者，善定业定受乐果，恶定业定受苦果。‘禅那’译作思惟修，新译曰静虑，与禅定同解。为心定于一境，而审思虑也。是属于色界所属之心德，而不具欲界之心者，离欲界之烦恼，始可得之。思惟修为寄因立名，一心思惟研修为因，得此定心，谓之思惟修。静虑者，就当体而立名，其禅那之体，寂静而具审虑之用者，谓之静虑。静即定也，虑即慧也，定慧均等之妙体曰禅那。修得此禅那，死后必生于色界之四禅天。外道为生此天而修之，佛者为依此而发无漏智而修之。成就之者，必当脱离欲界生得之散心妄念，外道佛法，其揆一也。‘禅定’禅为译为思惟修，新译曰静虑。思惟修者，为思惟所对之境而研习之义也。静虑者，为心体寂静而能审虑之义也。定为故定名宽，指一切息虑凝心言。禅名狭，为定之一分也。盖禅那思惟审虑，自以定止寂静之义，故得名定。三昧无思惟审离之义，不得名禅，今总别合称曰禅定也。而禅定皆为是心之德，此心德非欲界所属之心德，乃属于色界无色界之心德也。若相对色无色，则禅为色界之法，定为无色界之法。其中各有四等之浅深，曰四禅四定，此四禅四定，世间法则，佛法外道，凡夫圣者，共通也。其他佛菩萨阿罗汉证得之诸无漏诸定，为出世间法。不具三界所属之心体者，故得禅则必离欲界之烦恼，得定则必断欲界之烦恼，得无漏之诸定，则必绝无色界之烦恼也。而禅者非为诸定之根，且依此而发天眼天耳等之通力，且依有审虑之用，观念真理，必依此禅，是故禅为学道之至要者也。‘禅味’入禅定之人，有轻安寂静之妙味，适悦身心，谓之禅味。‘禅河’禅定之水，能灭心火，以河为喻。‘禅悦’为入禅定，而心神快乐也。‘禅寂’禅‘禅思’禅寂静之义，思惟寂静曰禅思，即禅定也。‘禅乐’三乐之一，修行之人，入诸禅定，一心清净，万虑俱寂，自然而得适悦之妙味也。‘禅三昧’禅那与三昧也，禅那译作思惟，三昧译作定，同体异名也，或谓禅为属于色界，三昧为属于无色界者。
		</desc>
	</Doc>
	<Doc>
		<title>解脱</title>
		<desc>
            前世间观，可以轮回观总之。出世间观，亦可以解脱观总之。盖凡夫受轮回故，不得解脱，诸圣得解脱故，不受轮回。解脱者，自在之义。解惑业之系缚，脱三界之苦果也。故涅盘之体，离一切之系缚，得以解脱为其别称。禅定之德，系脱缚自在，亦得别受种种解脱之名号。故解脱者，可为出世之总相也。
		</desc>
	</Doc>
	<Doc>
		<title>解脱</title>
		<desc>解脱者，解、谓解释，脱、谓脱离。解释苦因，脱离苦果。解已脱已，即大自在。小乘目的，即为成就其解脱耳。</desc>
	</Doc>
	<Doc>
		<title/>
		<desc>
            凡言三学者，皆首戒次定后慧。本编为文，独叙慧于先而戒于后，岂非倒例？虽然，首戒而末慧者，从行立义。先慧而后戒者，便解为文耳，于义何关哉！戒者，戒能生定，定能发慧，故学道人，以戒为首。有三皈、五戒、六法、八戒、十戒、二百五十戒、五百戒等。
		</desc>
	</Doc>
	<Doc>
		<title/>
		<desc>法苑珠林云：‘大圣度人，功惟在戒。’</desc>
	</Doc>
	<Doc>
		<title/>
		<desc>
            四科戒法、戒体、戒行、戒相。世出世二戒世、出世。性遮二戒性、遮。道定二戒道共戒、定共戒。三律仪别解脱、静虑生、道生。四戒解脱、定共、道共、断。四级五戒、八戒、十戒、具足戒。在家出家二戒在家、出家。八种别解脱戒比丘、比丘尼、正学、沙弥、沙弥尼、优婆塞、优婆夷、近住。七众出家五家、在家二众。出家五众比丘、比丘尼、沙弥、沙弥尼、式叉摩那。在家二众优婆塞、优婆夷。五篇波罗夷僧、残波逸提提、舍尼突、吉罗。七聚五篇、加偷遮兰、恶说。八段波罗夷、乃至灭诤。具足戒比丘戒、比丘尼戒。二百五十戒四波罗夷、乃至七灭诤。五百戒八波逸提、乃至七灭诤。十戒不杀、乃至不得蓄钱金银宝物。六法不得染心相触，乃至饮酒。八敬戒略。五戒不杀生、不偷盗、不邪淫、不妄语、不饮酒。八戒不杀、乃至不非时食。三皈皈依佛、法、僧。二种三皈翻邪、重受。开遮略。持犯略。二种持止持、作持。二种犯止犯、作犯。三师戒和尚、羯磨师、教授师。七证七证明师。随离二戒随相、离相。三聚净戒摄律仪、摄善法、摄众生。梵网戒十重、四十八轻。十重戒杀生、乃至谤三宝。四十八轻戒不轻师友、乃至破法。秘密三昧耶戒略。十重戒菩提心不可退等。
		</desc>
	</Doc>
	<Doc>
		<title>戒取</title>
		<desc>言戒取者，谓于随顺诸见之戒禁，及所依蕴。执为此因最胜，能得清净之果。无利勤苦所依为业，谓牛狗等戒，及投灰、拔发、五热炙身、断绝饮食、乃至虽受佛戒，志求生天作轮王等，皆属戒取所摄。</desc>
	</Doc>
	<Doc>
		<title>戒相</title>
		<desc>戒相按出家在家次第述之。</desc>
	</Doc>
	<Doc>
		<title>戒之各名义</title>
		<desc>
            由戒名上说，名词有种种，曰戒禁、戒律、律仪。戒禁依宗规而定之戒律禁制，名曰戒禁。戒律五戒十善戒乃至二百五十戒，为防止邪非之法律，名曰戒律。律仪律者法律，仪者仪则。所制之法律，以防遏过非，则曰律仪也。又无表之戒体，名曰律仪。谓此戒体，在人身中，不他表示，谓之无表，不动身口意之作用，谓之无作。又得此戒体，有防非止恶而自顺律仪之功能，故谓之律仪。由戒义上说，名词有种种，曰戒体、戒相、戒品。戒体防非止恶之功能名曰戒体。戒相又曰律相，现戒行三业之相，即五戒乃至二百五十戒，名曰戒相。又曰律相者，谓戒律之法相也。戒品戒之品类也，即五戒十善戒等，名曰戒品。由戒行上说，名词有种种，曰戒德、戒力、戒善、戒忍、律忏。戒德戒律之功德，名曰戒德。戒力持戒之功力，名曰戒力。如持五戒，则能生于人间。持十善戒，则能生于天上。戒善持戒之善根，名曰戒善。如前生持五戒，今生生人间。前生持十善戒，今生生天上是也。戒忍观色阴不犯禁制，所得之戒忍，名曰戒忍。律忏戒律之忏悔法，名曰律忏。由坏戒行上说，名有戒垢。戒垢女人为垢戒法之原因，故因中说果，称女人为戒垢。由非戒行上说，名有戒取、戒取见。戒取如外道之狗戒牛戒，取着修行非理之戒禁。非戒谓戒，但是取着，名曰戒取。戒取见戒取所生之见惑，名曰戒取见。由戒学上说，名词有种种，曰戒学、戒门、律行、律法、律乘、律藏。戒学戒律之修学，名曰戒学。戒门戒律之法门，名曰戒门。律行戒律之行，名曰律行。律法戒律之法，名曰律法。律乘戒律之教法，名曰律乘。律藏又曰戒藏，戒律藏。三藏之一，明戒之经典，名曰律藏。或戒藏、戒律藏。由赞戒功德上说，名词有种种，曰戒珠、戒香、戒海。戒珠戒律洁白而庄严人身，譬如珠玉，故曰戒珠。戒香言戒德薰于四方，譬如香也，故曰戒香。戒海言戒律之清净如海，故曰戒海。
		</desc>
	</Doc>
	<Doc>
		<title>金刚界</title>
		<desc>金刚界九会曼荼罗金刚界之现图曼荼罗，安布九会，称为九会曼荼罗。至九会之由来，为集合本经别会别品之说者，本经于九会次第无所说，金刚顶经总有十万颂十八会。</desc>
	</Doc>
	<Doc>
		<title>金刚五部</title>
		<desc>
            金刚界开示大日如来智德之部门也。如来内证之智德，其体坚固，有摧破一切烦恼之胜用，故譬以金刚。大日经疏曰：‘金刚喻如来秘密慧也。’金刚无有法能破坏之者，而破坏万相，此智慧亦尔。此界分五部金刚界为始觉上转之法门，转在迷之九识，成五种之果智，故分类为五部。一、莲华部众生心中有本有净菩提心清净之理，在六道生死之泥中，不染不垢，犹如莲华之由泥中出生，不染不垢，故名莲华部。二、金刚部众生自心之理所，又有本有之智，在生死之泥中，经无数劫，不朽不坏，能破烦恼，如金刚之久埋没泥中，不朽不坏，故名金刚部。三、佛部此理智在凡位未显，入果位则理智显现，觉道圆满，故名佛部。四、宝部佛之万德圆满中，福德无边，故名宝部。五、羯磨部羯磨译曰作业，佛为众生而垂悲愍，成办一切之事业，名羯磨部。此中前二者为在缠之因德，第三者为理智具足出缠之果位，是即胎藏界之三部也。后二者于佛部中别开之，佛为二利圆满之称，其自证之边云宝部，其化他之边云羯磨部。如是于佛部中开二部，原为胎藏界曼荼罗之意。胎藏界曼荼罗上中下中之通者，总曰佛部，此中下方有虚空藏院，是宝部也。上方有释迦院，是羯磨部也。由此论之，胎金之三五，仅开合之异耳，今配之五方五智五佛则如下：中法界体性智大日佛部东大圆镜智阿閦金刚部南平等性智宝生宝部西妙观察智阿弥陀莲华部北成所作智不空成就羯磨部‘五部部主’诸部要目，以大日如来等五佛为部主，秘藏记依之。日本安然之瑜祗经疏，名之为部王，以五方之五大明王为部主。主有二义：一因主之义，二如执权，有管领之义。诸部要目，则据初义，安然则据后义。‘五部母’金刚界五部之部母，主各生当部功德之德之尊也，如典藏主。一、佛部佛眼尊也。但秘藏记谓此部之部主为大日如来，是乃究竟之本源，故更无部母。秘藏记钞八会之不依能生之义立之，由养育之义而立之。二、金刚部金刚波罗密菩萨也。三、宝部宝波罗密菩萨也。四、莲华部法波罗密菩萨也。五、羯磨部羯磨波罗密菩萨也。是则为四波罗密，据出生四佛之义而立之。‘五部忿怒’是五部之教令轮身也。‘五部念珠’佛部为菩提子，金刚部为金刚子，宝部为宝珠，莲华部为莲子，羯磨部为杂宝。‘五部色’佛部为白，金刚部为青，宝部为黄，莲华部为赤，羯磨部为杂。‘五佛座’金刚界五佛之宝座也。一、大日师子座，师子兽王，游行无畏，毗卢遮那法王，不变无碍。二、阿閦象座，象之力用无过，金刚部之坚力无碍三、宝生马座，轮王马宝，速疾神通，南方修行，三密速疾也。四、阿弥陀孔雀座，孔雀瑞禽，明慧应时，弥陀转法轮王，幖帜相应，不空成就迦楼罗座，此鸟威力，能降诸龙，不空智用随方，摄引人天，归随无违。胎藏界曼荼罗东┌──────┬─┬──────┐││门│││┌────┴─┴────┐外│││文殊院│金│││┌───────┐│刚││││释迦院││部││││┌───┐││院│││地│观│遍知院│金│除││├─┤藏│音├┤刚│盖├─┤├─┤院│院│中台│手│障├─┤││││八叶院│院│院││││九│三├───┤│││││││持明院│四│八│││││└┘││││││虚空藏院│││││└───────┘││││苏悉地院│││└────┬─┬────┘│││门││└──────┴─┴──────┘西金刚界曼荼罗┌────────────────┐│一印会││┌───────────┐││降│三昧耶会│││三││理︵││世│︵口┌─────┐︵微│普││三│五│成身会│三│趣││昧│智印││昧细│贤││耶│会││耶│会││会│︶会││会会│会│││└─────┘︶│︶│││大供养会│││└───────────┘││降三世羯磨会│└────────────────┘
		</desc>
	</Doc>
	<Doc>
		<title>精进十种利益</title>
		<desc>
            精进十种利益，谓修菩萨行者，于诸梵行，念念进修，精勤无怠，故有十种利益也。一、他不折伏谓菩萨慧解精勤，行业成就，则不为一切邪论妄计之所折伏也。二、得佛所摄谓菩萨于诸梵行，精进无怠，则为诸佛之所摄受而不舍也。三、为非人护非人即鬼神之类，谓菩萨于诸梵行，精进无怠，于一切时处，鬼神之类，悉加卫护也。四、闻法不忘谓菩萨于诸梵行，精进无怠，则于所闻之法，常能忆持而不忘失也。五、未闻能闻谓菩萨于诸梵行，勇猛精进，乐法之心，无有厌足，则昔所未闻，今皆得闻也。六、增长辩才谓菩萨于诸梵行，精进无怠，则法义皆通，辩才增长，随问随答，皆无疑碍也。七、得三昧性谓菩萨于诸梵行，精进无怠，则身心寂静，定性现前，不为世相之所变迁也。八、少病少恼谓菩萨于诸梵行，精进无怠，虽昼夜不息，而善能调适身心，是以常得轻安，少病少恼也。九、得食能消谓菩萨于诸梵行，精进无怠，而于饮食，不节不恣，是以食已即消，而无停滞之患也。十、如优钵罗华以其出于淤泥，而不染污，世人见之，即生希有之想，谓菩萨于诸梵行，精进无怠，虽处生死，不为烦恼之所染着，犹如此花，见者亦生希有之心也。
		</desc>
	</Doc>
	<Doc>
		<title>净六根</title>
		<desc>前言六根，兹明须净。即谓如欲了于自心，须不迷于现境，净其六根，不着六尘，而转六识。所谓净其六根者，以要言之，即不受诸尘之染污也。</desc>
	</Doc>
	<Doc>
		<title>净三业</title>
		<desc>
            前言三业，兹明须净。盖业为系缚，系缚是苦。欲离苦本，当离系缚。离系缚者，谓离所依。所作即业，故当息业。业息系离，便成解脱。如何息业，谓净其业。净业非缚，故得自在。所谓净业者：身不作业，而身业净。口不作业，而口业净。意不作业，而意业净。三业清净，不为业拘。业不能拘，得大自在。
		</desc>
	</Doc>
	<Doc>
		<title>境教理行果五法</title>
		<desc>于四法宝之外，别加所观之境者，法相宗称之为五种唯识：说境唯识，教唯识，理唯识，行唯识，果唯识之别。</desc>
	</Doc>
	<Doc>
		<title>境行果三法</title>
		<desc>
            境行果三者：一、境为所观之境，行为修断之行，果为所得之果。就一切法而审详分别，观察三性，有体无体，有为无为等，谓为境。二、已知境界，则修习闻思修三慧，凝五重唯识观谓为行。三、果者，谓有漏之修，能感世间一切之妙果，无漏之修，永灭诸障而得大菩提也。
		</desc>
	</Doc>
	<Doc>
		<title>境智行三法</title>
		<desc>
            天台所立迹门十妙中之三法妙，即三轨也。以三法可为轨范，故名三轨：一、真性轨无虚伪谓为真，不改谓为性，指真如实相之本体也。二、观照轨指观达真性之智慧也。三、资成轨指资助观照之智，而使开发真性之万行也。是如次第，有境智行三者。此三轨不一不异，不纵不横，如伊字之三点，首罗之三目，故名三法妙，以此三轨类，通一切三法，故名三轨之法门。
		</desc>
	</Doc>
	<Doc>
		<title>九地</title>
		<desc>
            三界分别说之，可为九地。九地者：谓欲界五趣杂居一地；色界四禅，分为四地；无色界四空，分为四地；共为九也。地有持载之义，众生依之而住。此之九地，从忉利天已下及四趣，皆为地居。夜摩已上以至非非想天，皆为空居。从所依处得名，故皆言地也。一、五趣杂居地五趣者，即欲界六天、人、饿鬼、畜生、地狱也。本该六趣，以阿修罗通于诸趣，故但言五。杂居者，五趣虽果报苦乐不同，总居于欲界故也。二、离生喜乐地离生喜乐地者，即色界初禅天也。谓此天已离欲界欲恶之法，得觉观禅定，身心凝静，而生喜乐。住于此定，一切苦恼，皆不能逼也。三、定生喜乐地定生喜乐地者，即色界二禅天也。谓此天已离初禅觉观动散，摄心在定，澹然凝静，而生胜定喜乐。住于此定，如人从暗室中出，见日月光明，朗然洞彻也。四、离喜妙乐地离喜妙乐地者，即色界三禅天也。谓此天已离二禅天喜之踊动，因摄心谛观，泯然入定，而得胜妙之乐。住于此定，乐法增长，遍满身中也。五、舍念清净地舍念清净地者，即色界四禅天也。谓此天舍二禅之喜，及三禅之乐，心无憎爱，一念平等，清净无杂。住于此定，空明寂静，万像皆现也。六、空无边处地空无边处地者，即无色界第一天也。谓此天厌色界色质为碍，不得自在故，以功用行，灭一切色相，而入虚空处定。住于此定，其心明净，无碍自在也。七、识无边处地识无边处地者，即无色界第二天也。谓此天厌空处无边，转心缘识，与识相应，心定不动，三世之识，悉现定中。住于此定，清净寂静也。八、无所有处地无所有处地者，即无色界第三天也。谓此天厌空处无边，识处三世，流转无际，舍此二处而入无所有处。住于此定，怡然寂静，诸想不起也。九、非非想处地非非想处地者，非前识处之有想，非无所有处之无想，即无色界第四天也。谓此天厌无所有处如痴，故舍之而入非非想处定。住于此定，不见有无相貌，泯然寂绝，清净无为也。
		</desc>
	</Doc>
	<Doc>
		<title>九会曼荼罗</title>
		<desc>
            是金刚界现图曼荼罗也。东方为正面，第一会置中央，自东面右旋，而置八会，合为九会。第一会乃说大日如来以五相现成等正觉。成佛后，自金刚三摩地，现出三十七尊，乃至外部诸众，摄化众生之状者，故名成身会，为曼陀罗之根本，故又名为根本会。或就其诸尊之活动作业，名为羯磨会，是四曼中之大曼也。第二会者，为成身会诸尊，示其本誓，非塔杵宝珠等之三昧耶身，故名三昧耶又取其作业，名为羯磨会，是四曼中之三昧耶曼也。第三会为诸尊各各标五智等微细之德者，故名微细会，诸尊深入禅定，故又名三昧耶，四曼中之法曼也。第四会为述诸尊各各以宝冠华鬘等供养大日尊之作业者，故名大供养会，四曼中之羯磨曼也。如已上次第为三大法羯之四曼。第五会者，因前四会分离四曼，于别会各置一曼。今为破四曼不离，以四曼合集于一会者，故名四印会，是为大日之五智，故又名五智会。第六会者为示大日如来之独一法界，更合前四曼，而示大日独一法界之一智拳印者，故名一印会。已上六会，为自粗至细之次第，为大日如来之自性轮身，又为自证门，是四曼中之法三曼也。第七会以金刚萨埵为中台，转欲、触、爱、慢之四烦恼，而为欲、触、爱、慢之四菩萨，示深密之理趣者，故名理趣会。金刚萨埵与普贤菩萨同体，故又名普贤会。是前六会之大日如来，来此会现金刚萨埵相而说正法者，故此为大日如来化他之正法轮身，是四曼中法曼也。第八会为大日如来为折伏刚强难化之众生，从金刚萨埵，更现降三世明王之忿怒身者，故名降三世羯磨会，是四曼中大曼也。第九会为同列降三世明王之三昧耶形者，故名降三世三昧耶会，是四曼中三曼也。此二会为大日如来化他之教令轮身，要之九会之曼荼罗者，大日如来之三轮身也。以上九会之次第，为从果向因。大日自自证门出于降伏门之相也对于此而有从因至果之次第，为自凡夫上于诸佛果之相，此时降三世三昧耶为第一，中央之成身为第九也。‘三十七尊’三十七尊者，金刚界曼陀罗之主脑也。第一根本成身会，一千六十一尊中，五佛与属于中央大日之四波罗菩萨，属于他四佛之十六大菩萨，内四供养外四供养之八供，及四摄菩萨是也。此中十六大菩萨为慧德，四波八供四摄为定德，因于密教依诸尊废立之数，法门而有重重，有一尊、八尊、九尊、十尊、五十三尊、七十三、十佛刹微尘数等。
		</desc>
	</Doc>
	<Doc>
		<title>九结</title>
		<desc>结者系缚之义。谓一切众生，因此妄惑，造作诸业，而为众苦系缚，流转三界，不能出离，故云结也。言九结者：一、爱结二、恚结三、慢结四、无明结五、见结六、取结七、疑结八、嫉结九悭结</desc>
	</Doc>
	<Doc>
		<title>九结</title>
		<desc>
            九结者：一、爱结谓诸众生，为贪爱故，广行不善，由此遂招未来生死之苦，流转三界，不能出离，是名爱结。二、恚结谓诸众生，为嗔恚故，广行不善，由此遂招未来生死之苦，流转三界，不能出离，是名恚结。三、慢结谓诸众生，为慢、过慢、慢过慢、我慢、增上慢、下劣慢、邪慢故，广行不善，由此遂招未来生死之苦。流转三界，不能出离，是名慢结。四、无明结谓诸众生，为无明所覆，于苦法集，不能解了，广行不善，由此遂招未来生死之苦，流转三界，不能出离，是名无明结。五、见结谓诸众生，于身见、边见、邪见，妄兴执着，广行不善，由此遂招未来生死之苦，流转三界，不能出离，是名见结。六、取结取即取着，谓诸众生，于见取、戒取，妄计执着，广行不善，由此遂招未来生死之苦，流转三界，不能出离，是名取结。七、疑结谓诸众生，于佛法僧宝，妄生疑惑，不修正行，广行不善，由此遂招未来生死之苦，流转三界，不能出离，是名疑结。八、嫉结谓诸众生，耽着利养，见他荣富，起心嫉妒，广行不善，由此遂招未来生死之苦，流转三界，不能出离，是名嫉结。九、悭结谓诸众生，耽着利养，于资生具，其心贪吝，不能舍施，广行不善，由此遂招未来生死之苦，流转三界，不能出离，是名悭结。
		</desc>
	</Doc>
	<Doc>
		<title>九十八使</title>
		<desc>
            由见思二惑，分别三界有九十八使。九十八使，即九十八随眠。谓见惑八十八使，思惑十使。一、见惑八十八使谓欲界三十二，色无色界各二十八，成八十八也。一、欲界三十二谓苦下十，集灭下各七，道下八，成三十二也。一、苦下十贪、嗔、痴、慢、疑、身、边、见、取、戒。二、集下七贪、嗔、痴、慢、疑、见、取。三、灭下七贪、嗔、痴、慢、疑、见、取。四、道下八贪、嗔、痴、慢、疑、见、取、戒。二、色界二十八谓苦下九，集下六，灭下六，道下七，成二十八也。一、苦下九贪、痴、慢、疑、身、边、见、取、戒。二、集下六贪、痴、慢、疑、见、取。三、灭下六贪、痴、慢、疑、见、取。四、道下七贪、痴、慢、疑、见、取、戒。三、无色界亦二十八，同于色界。二、思惑十使谓欲界下四，色无色界下各三，而成十也。一、欲界下四贪、嗔、痴、慢。二、色界下三贪、痴、慢。三、无色界下三贪、痴、慢。
		</desc>
	</Doc>
	<Doc>
		<title>九想</title>
		<desc>
            禅波罗密门云：‘九想，谓佛为众生贪着世间五欲，以为美好，耽恋沉迷，轮回生死，无有出期。是故令修此九种不净观法，想念纯熟，心不分散。若得三昧成就，自然贪欲除灭，惑业消尽，得证道果。’此之九种，虽是假想作观，然用之，能成大事。譬如大海中死尸，溺人附之，即得度也。一、胖胀想谓修行之人，心想死尸，见其胖胀，如革囊盛风，异于本相，是为胖胀想。二、青瘀想谓修行之人，观胖胀已，复观死尸，风吹日曝，皮肉黄赤瘀黑青黤，是为青瘀想。三、坏想谓修行之人，观青瘀已，复观死尸风日所变，皮肉裂坏，六分破碎，五脏腐败，臭秽流溢，是为坏想。四、血涂漫想谓修行之人，既观坏已，复观死尸，从头至足，遍身脓血流溢，污秽涂漫，是为血涂漫想。五、脓烂想谓修行之人，观涂漫已，复观死尸，身上九孔，虫脓流出，皮肉坏烂，狼藉在地，臭气转增，是为脓烂想。六、虫啖想谓修行之人，观脓烂已，复观死尸，虫蛆唼食，鸟兽蛆嚼，残缺剥落，是为虫啖想。七、散想谓修行之人，观虫啖已，复观死尸，为禽兽所食，分裂破散，筋断骨离，头足交横，是为散想。八、骨想谓修行之人，既观散已，复观死尸，形骸暴露，皮肉已尽，但见白骨狼籍，如贝如珂，是为骨想。九、烧想谓修行之人，既观骨已，复观死尸，为火所烧，爆裂烟臭，白骨俱然，薪尽火灭，同于灰土，是为烧想。
		</desc>
	</Doc>
	<Doc>
		<title>九种大禅</title>
		<desc>
            地持经明九种大禅：禅然深广之行，莫若禅定。言禅则一切皆摄，所谓若诸菩萨成道，转法轮，入涅盘，胜妙功德，思惟修法，利生方便，皆在其中，是故说此九种禅定之相也。一、自性禅谓于菩萨藏闻思从前所行世间出世间善，一心安住，或止分、或观分、或俱分，无不摄也。二、一切禅谓修此禅定，则自行化他一切诸法，无不摄也，名有三种：一者、善法乐住禅谓离一切妄想，身心止息，第一寂灭，舍离味着，及一切相，现得法喜之乐，而住于定也。二者、出生三昧功德禅谓出生种种不可思议，无量无数，一切三昧功德也。三者、利益众生禅谓众生所作，皆与同事，复以法义，开导饶益，莫不令其离苦得乐也。三、难禅难禅者，谓此禅定不易修也。名有三种：第一难禅谓久习胜妙禅定，于诸三昧，心得自在，哀愍众生，欲令成就，舍第一禅乐而生欲界也。第二难禅谓依此定，出生无量无边不可思议诸深三昧，出过声闻辟支佛上也。第三难禅谓依此定，得无上菩提也。四、一切门禅门即出入之义，谓一切禅定，皆由此门而出。名有四种：一者、有觉有观禅谓初心在缘名觉，细心分别禅昧曰观，即色界初禅定也。二者、喜俱禅谓得此禅定，喜心共发，即第二禅也。三者、乐俱禅谓得此禅定，则发胜妙之乐，即第三禅也。四者、舍俱禅谓入此禅，则心平等而无善恶憎爱之意，即第四禅也。五、善人禅谓一切善法，无所不摄，乃大善根众生之所共修，名有五种：一者、不味着谓于禅定之味，不乐着也。二者、慈心俱谓爱念众生之心，与禅俱发也。三者、悲心俱谓悲愍众生之心，与禅俱发也。四者、喜心俱谓欢喜众生，离苦得乐之心，与禅俱发也。五者、舍心俱谓无憎无爱平等之心，与禅俱发也。六、一切行禅谓大乘一切行法，无不含摄，名有十三种：一者、善禅谓此禅定能摄一切善法也。二者、无记化化禅谓不待作意思惟，自然能于定中，作种种变化，而无穷也。三者、止分禅谓摄心不散，与定相应也。四者、观分禅谓分别照了，与慧相应也。五者、自他利禅谓正定现前，则能自利利他也。六者、正念禅谓于定中，正念思惟，无诸杂想也。七者、出生神通力功德禅谓得此大定，则一切神通功德，悉皆由之而出生也。八者、名缘禅谓于一切诸法名相因缘，悉得通达无碍也。九者、义缘禅谓于一切诸法义理因缘，悉能通达晓了也。十者、止相缘禅谓于寂静因缘之相，圆明洞彻，永离一切散乱也。十一者、举相缘禅谓能照了诸法起灭因缘，悉皆清净无碍也。十二者、舍相缘禅谓于一切善恶，法相因缘，悉皆舍离清净而无染着也。十三者、现法乐住第一义禅谓因此定，现得法喜之乐，而安住于第一义也。七、除恼禅谓修此禅定，能除灭众生种种苦恼，名有八种：一者、咒术所依禅谓因此定，能以咒术之力，除诸毒害霜雹寒热鬼病一切苦患也。二者、除病禅谓因此定，能除地水火风四大所起众病也。三者、云雨禅谓因此定，能兴致甘雨，消灭灾旱，救诸饥馑也。四者、等度禅谓因此定，能济诸恐难，及一切水陆人非人怖也。五者、饶益禅谓因此定，能以饮食饶益旷野饥渴众生也。六者、调伏禅谓因此定，能以财物调伏众生也。七者、开觉禅谓因此定，能觉悟迷惑众生也。八者、等作禅谓因此定，能令众生所作悉皆成就也。八、此世他世乐禅谓修此禅定，能定众生悉得现在未来一切之乐，名有九种：一者、神足变现调伏众生禅谓因此定，而能变现种种神足通力，调伏一切众生也。二者、随说调伏众生禅谓因此定，而能随顺说法，调伏一切众生也。三者、教诫变现调伏众生禅谓因此定，能以正法教诲诫谕，调伏一切众生也。四者、为恶众生示恶趣禅谓因此定，能为恶业众生，示现修罗饿鬼畜生地狱等趣，令其改恶迁善也。五者、失辩众生以辩饶益禅谓因此定，而于众生不能辩说正法者，即以辩才而饶益之，令其心识开悟也。六者、失念众生以念饶益禅谓因此定，而于众生失正念者，能以正念而饶益之，令其邪见不生也。七者、造不颠倒论微妙赞颂摩得勒伽为令正法久住世禅谓因此定，开发妙慧，心不颠倒，能造微妙赞颂摩得勒伽之论，而令正法流通，久住于世也。八者、世间技术义饶益摄取众生禅谓因此定，能以书数算计，资生方法，如是等种种众具，摄取饶益一切众生也。九者、暂息恶趣放光明禅谓因此定，放大光明，暂令修罗等趣，息其苦恼也。九、清净净禅谓依此禅定，一切烦恼惑业，悉皆断尽，即得大菩提清净之果，名为清净禅。重言净者，以清净之相，亦不可得也。名有十种：一者、世间清净净不味不染污禅谓依此定，于一切天人所修世间禅定，悉不味着，亦不见有染污之相，名为清净。重言净者，以此净相，亦不可得也。二者、出世间清净净禅谓依此定，于一切声闻缘觉所修出世间禅定，悉无染碍，名为清净。重言净者，以此净相，亦不可得也。三者、方便清净净禅谓依此定，能善巧方便，演说无量妙法，化度一切众生，悉无染碍，名为清净。重言净者，以此净相，了不可得也。四者、根本清净净禅谓因此定，于色界四禅根本之定，悉无染碍，名为清净。重言净者，以此净相，亦不可得也。五者、根本上胜进清净净禅谓依此定，于色界四禅根本之定，悉无染碍，名为清净。重言净者，以此净相，亦不可得也。六者、入住起力清净净禅谓依此定，或入、或住、或起，力用自在，无染无碍，名为清净。重言净者，以此净相，亦不可得也。七者、舍复入力清净净禅谓依此定，舍而复入，力用自在，无染无碍，名为清净。重言净者，以此净相，亦不可得也。八者、禅通所作力清净净禅谓依此定，能以种种神通力用，变现自在，利益一切，悉无染碍，名为清净。重言净者，以此净相，亦不可得也。九者、离一切见清净净禅谓依此定，而于断常有无一切诸见，悉皆远离，而无染碍，名为清净。重言净者，以此净相，亦不可得也。十者、烦恼智障断清净净禅谓依此定，于见思等诸烦恼惑及障理之智，皆已断灭，悉无染碍，名为清净。重言净者，以此净相，亦不可得也。
		</desc>
	</Doc>
	<Doc>
		<title>九种罗汉</title>
		<desc>
            九种罗汉，又称九无学。一、退相俱舍九无学之第一退法也，谓一旦得罗汉果，遇些恶缘，便退失所得者。二、守相九无学中之第三护法也，谓于所得之证果，能自防护者。三、死相九无学中之第二思法也，谓惧将退失所得之证果，恒思自害而入无余涅盘者。四、住相九无学中第四安住法也，谓不退不进，安住于当位者。五、可进相九无学中第五堪达法也，谓能修练根而达于不动罗汉之性者。六、不坏相九无学中第七不退也，谓生就不动根性，遇无论如何逆缘，亦不动转所得之法者。七、不退相九无学中第六不动也，谓原为劣之五种，更加修练，而成不动种性者。八、慧解脱九无学中同名，为但依慧力而离烦恼障者。九、俱解脱九无学中同名，为兼离定障而得灭尽定者。
		</desc>
	</Doc>
	<Doc>
		<title>九住心</title>
		<desc>
            大乘庄严经论云九住心：一、安住心谓修行之人，于习禅时，或数息、或观心，当须系缘一境，念念相续，安住其心，不令散乱也。二、摄住心谓修行之人，于习禅时，摄心宁静，则禅定可成，若觉一念稍动，即便摄持，令心安住也。三、解住心谓修行之人，于习禅时，既解知觉观之心，攀缘外广，即当收敛安住也。四、转住心谓修行之人，于习禅时，觉心既息，不妄摇动，得静定功，转乐安住也。五、伏住心谓修行之人，于习禅时，心住静定，久或生厌，随而折伏，益加精进也。六、息住心谓修行之人，于习禅时，忽觉内心动乱，而生过失，于一念间，即令止息也。七、灭住心谓修行之人，于习禅时，或由外缘，忽起贪爱等念，即当猛省，方便灭除，无令增长也。八、性住心谓修行之人，于习禅时，既能息诸妄念，则知心性，本来明静，任运安住也。九、住持心谓修行之人，于习禅时，功行纯熟，安住正定，不由作意，任运持善不失，持恶不生也。
		</desc>
	</Doc>
	<Doc>
		<title>就果位上明大乘之趋向</title>
		<desc>
            大乘之果位，是即大乘之究竟趋向也。大乘之究竟极果，即是佛耳。所谓佛者，其义不可具说。然姑求括略诠解，则曰自觉、觉他、觉行圆满是也。一、自觉谓觉知过去未来现在三世一切诸法常无常等，悟性真空，了惑虚妄，功成妙智，道证圆觉，故名自觉。二、觉他谓运无缘慈，度诸众生，皆令离生死苦，得涅盘乐，故名觉他。三、觉行圆满谓三惑净尽，众德悉备，位登妙觉，行满果圆，故名觉行圆满。
		</desc>
	</Doc>
	<Doc>
		<title>就取行说</title>
		<desc>就取行上说，大乘之人应谛信者，即是大乘宗本三句。一、信知成佛之因，即是发菩提心。二、信知为菩提心根本者，即是大慈悲心。三、信知究竟之道，即是方便。</desc>
	</Doc>
	<Doc>
		<title>具足戒</title>
		<desc>具足戒有二：一、比丘戒，二、比丘尼戒，共称为二部律。此二部律，未受戒者，不许先知。佛有明制，本文但举其数耳。</desc>
	</Doc>
	<Doc>
		<title>决定三业</title>
		<desc>
            杂集论云：决定受业有三：一、作业决定由宿业力感得决定异熟相续。于此生中，必造此业。何以故？应造此业，期限决定故。终不越限，必造此业，乃至诸佛世尊大神通力，亦不能为障。令其不造，随因决定力果相续转变故。二、受异熟决定如另所说故思造业。三、分位决定业如由此业，于现报中，必定受异熟。由此业必受生异熟，由此业必受后异熟。法华玄赞云：‘若业道摄名顺定业，加行后起通定不定。又未悔未对治等名决定业，己悔已对治等名不决定业。’
		</desc>
	</Doc>
	<Doc>
		<title>决择</title>
		<desc>观法既明，于义亦立，自有决定的择取，故曰决择。</desc>
	</Doc>
	<Doc>
		<title/>
		<desc>
            所言觉义者谓心体离念。离念相者，等虚空界，无所不遍，法界一相，即是如来平等法身。一、依此法身，说名本觉，何以故？本觉义者，对始觉说，以始觉者，即同本觉。二、始觉义者，依本觉故，而有不觉，依不觉故，说有始觉。三、又以觉心源故，名究竟觉。四、不觉心源故，非究竟觉。五、如凡夫人觉知前念起恶故，能止后念令其不起，虽复名觉，即是不觉故。六、如二乘观智，初发意菩萨等，觉于念异，念无异相，以舍粗分别执着相故，名相似觉。七、如法身菩萨等，觉于念住，念无住相，以离分别粗念相故，名随分觉。八、如菩萨地尽满足方便，一念相应，觉心初起，心无初相，以远离微细念故，得见心性，心即常住，名究竟觉。是故修多罗说，若有众生，能观无念者，则为向佛智故。又心起者，无有初相可知，而言知初相者，即谓无念。是故一切众生，不名为觉。以从本来，念念相续，未曾离念，故说无始无明。若得无念者，则知心相生住异灭，以无念等故，而实无有始觉之义，以四相俱时而有，皆无自立，本来平等，同一觉故。
		</desc>
	</Doc>
	<Doc>
		<title>觉不觉</title>
		<desc>阿黎耶识有二种义，能摄一切法，生一切法：一者觉义，二者不觉义。</desc>
	</Doc>
	<Doc>
		<title>觉不觉二相</title>
		<desc>
            复次觉与不觉，有二种相，一者同相，二者异相。一、同相者譬如种种瓦器，皆同微尘性相，如是无漏无明种种业幻，皆同真如性相。是故修多罗中，依于此义，说一切众生，本来常住，入于涅盘，菩提之法，非可修相，非可作相，毕竟无得，亦无色相可见。而有见色相者，唯是随染业幻所作，非是智色不空之性，以智相无可见故。二、异相者如种种瓦器，各各不同，如是无漏无明，随染幻差别性染幻差别故。
		</desc>
	</Doc>
	<Doc>
		<title>觉体四相</title>
		<desc>
            复次，觉体相者，有四种大义，与虚空等，犹如净镜。一者、如实空镜远离一切心境界相，无法可现，非觉照义故。二者、因熏习镜谓如实不空，一切世间境界，悉于中现，不出不入，不失不坏，常住一心，以一切法，即真实性故。又一切染法，所不能染，智体不动，具足无漏熏众生故。三者、法出离镜谓不空法，出烦恼碍智碍，离和合相，淳净明故。四者、缘熏习镜谓依法出离故，遍照众生之心，令修善根，随念示现故。
		</desc>
	</Doc>
	<Doc>
		<title>开遮</title>
		<desc>戒律有开有遮，开者开许之义，遮者遮止之义。明开遮所以为持犯之准则也。</desc>
	</Doc>
	<Doc>
		<title/>
		<desc>男女一异等诸相无实，因缘所生，究竟无体，故谓之空。</desc>
	</Doc>
	<Doc>
		<title/>
		<desc>因缘所生之法，究竟无实体，故谓之空。</desc>
	</Doc>
	<Doc>
		<title/>
		<desc>
            因缘所生之法，究竟而无实体曰空。又谓理体之空寂。维摩经弟子品曰：‘诸法究竟无所有是空义。’小乘观法缘起内无真主为空义。虽能观空，而于空未能都泯，故不究竟。大乘在有不有，在空不空，理无不极，所以究竟空义也。大乘义章曰：‘空者就理彰名，理寂名空。’又曰：‘空者理之别目，绝众相故名为空。’万善同归集曰：‘教所明空，以不可得故，无实性故，是不断灭之无。’一、‘一空’言一空者，如寂调音所问经明一空。法数云：‘一空者，谓一切诸法，皆无自性。若色若心，若依若正，乃至圣凡因果之法，虽种种不同，求其体性毕竟皆空。’经云：‘如瓦器中空，宝器中空，俱同一空，无二无别是也。’二、‘人法二空’法藏般苦心经略疏云二空。一、人空即我空也，亦曰生空。谓凡夫妄计五蕴是我，强立主宰，引生烦恼，造种种业。佛为破此计故，说五蕴无我。二乘悟之，入无我理，是名人空。二、法空谓二乘之人，未达法空之理，犹计五蕴之法实有。佛为破此执故，说般若深慧，彻见五蕴自性皆空。菩萨悟之，入法空理，是名法空。三、‘内外二空’内外二空者：一、内空言内身之空无。二、外空言外器之空无。四、‘但不但二空’：一、但空小乘之空但见空也。二、不但空大乘之空，不但见空，见空亦为空，即归于中也。五、‘我法俱三空’我法俱三空者：一、我空二、法空三、俱空我法二空如前说，言俱空者，谓我法二执既遣，能空之空亦除，空执两亡，方契本性，是名俱空。六、‘空无相无作三空’空无相无作三空即三解脱门，义已见前，兹不复述。七、‘法相等四空’四空者：一、法相空言有法之空无。三、自法空言自性之空无。二、无法空言无法之空无。四、他法空言他法之空无。八、‘六空’仁王经曰：‘色受想行识十二入十八界空，六大法空，四谛十二因缘空，列之为六空。’：一、果报空五蕴空是也。四、遍到空六大空是也。二、受用空十二入空是也。五、境空四谛空是也。三、性别空十八界空是也。六、义空十二因缘空是也。九、‘七空’入楞伽经云七空，法数云：‘由凡夫执着妄想自性故，如来为说空法以破之。’诸经所说空义不一。今言七种者，乃赴一时之机，如应病与药也。一、相空谓一切诸法之性，自他共离之相皆空，是为相空。二、性自性空谓于当念观一切所生之法，悉由因缘和合而成。本无自生之性，是为性自性空。三、行空谓五阴之身，本无有我，亦无我所。众生不了，执阴成我，从我起行。若能顺性推求，则五阴之法，了不可得，是为行空。四、无行空谓不离前所作行，而能了达诸阴展转缘起，无有自性可得，亦无所作之行，是为无行空。五、一切法离言说空谓一切法，皆是妄想而成，本无自性，离诸言说，是为一切法离言说空。六、第一义圣智大空谓佛自觉圣智能空一切见过习气，所空既空，能空亦空，是为第一义圣智大空。七、彼彼空谓彼外道所计之空，但能空于彼而不能空于此，是为彼彼空‘空于彼而不能空于此者，谓能空于境而不能空于心也。’十、‘智度论之七空’广说十八空，略说七空：一、性空五、无法空二、自相空、六、有法空三、诸法空七、无法有法空四、不可得空十一、‘十三空’仁王经十三空：一、内空六、无始空十一、波罗密空二、外空七、性空十二、因空三、内外空八、第一义空十三、佛果空四、有为空九、空空五、无为空十、大空十二、‘十六空’：一、内空五、大空九、毕竟空十三、自性空二、外空六、胜义空十、无际空十四、一切法空三、内外空七、有为空十一、散空十五、无性空四、空空八、无为空十二、本性空十六、无性自性空十三、‘十八空’一、内空六、胜义空十一、散空十六、无性空二、外空七、有为空十二、一切法空十七、自性空三、内外空八、无为空十三、本性空十八、无性自性空四、空空九、毕竟空十四、自相空五、大空十、无际空十五、共相空但智度论则分：一、内空六、第一义空十一、散空十六、无法空二、外空七、有为空十二、性空十七、有法空三、内外空八、无为空十三、自性空十八、无法有法空四、空空九、毕竟空十四、不可得空五、大空十、无始空十五、诸法空真谛法师十八空论，亦同此，惟名称略有一二不同耳。十四、‘二十空’大品二十空：一、内空内即内六入，谓眼空，无我无我所等。二、外空外即外六入，谓色空，无我我所等。三、内外空合内外入，谓十二入中无我我所等。四、空空以空破前三空，谓三空亦空也。五、大空即十方空，不可思量故，一切处有故。六、真实空亦名第一义空，不可得无受无著故。七、有为空因缘和合生，无自性故。八、无为空若离有为，无为不可得故。九、毕竟空破一切法令无遗余，亦无虚实相待故。十、无际空亦名无始空，一切诸法无初际故。十一、散空如五阴离散，人不可得故。十二、无变异空谓一切法如如不变，了不可得故。十三、本性空谓一切法本性清净，离性离相故。十四、自相空谓一切法虚幻不实，了无自相故。十五、共相空谓一切诸法彼此之相，本来空寂故。十六、一切法空一切法皆由心生，无自体故。十七、不可得空一切法乃至无余涅盘，皆不可得故。十八、无性空亦名无法空，谓法既灭已，是灭无故。十九、自性空亦名有法空，谓诸法因缘故有，实性无故。二十、无性自性空亦名无法有法空，合无法有法皆不可得故。
		</desc>
	</Doc>
	<Doc>
		<title/>
		<desc>
            生法二空生、法，或我法，或人法。内外二空内、外。但不但二空但、不但。我等三空我、法、俱。空等三空空、无相、无作。法相等四空法相、无法、自性、他法。五蕴等六空五蕴乃至十二因缘。果报等六空果报乃至义。相空等七空相、乃至彼彼。内空等十一空内、外、内外、有为、无为、无始、性、无所有、第一义、空、大。十三空十一空加波罗密、因、佛果，但除无所有。十六空内乃至无性自性。十八空内乃至无性自性。又十八空内乃至无法有法。二十空内乃至无性自性。
		</desc>
	</Doc>
	<Doc>
		<title>空不空</title>
		<desc>
            复次真如者，依言说分别，有二种义：一者如实空，以能究竟显实故。二者如实不空，以有自体具足无漏性功德故。一、所言空者从本以来，一切染法不相应故。谓离一切法差别之相，以无虚妄心念故。当知真如自性，非有相，非无相，非非有相，非非无相，非有无俱相；非一相，非异相，非非一相，非非异相，非一异俱相。乃至总说，依一切众生，以有妄心，念念分别，皆不相应，故说为空。若离妄心，实无可空故。二、所言不空者已显法体空无妄故。即是真心常恒不变，净法满足，则名不空，亦无有相可取。以离念境界，唯证相应故。
		</desc>
	</Doc>
	<Doc>
		<title>空处定</title>
		<desc>
            行人得第四禅已，深思色法过罪，作意灭除一切色法，一心缘空，念空不舍，即色定谢而空定未发，亦有中间禅。尔时勤加精进，一心念空不舍，则其心泯然任运，自住空缘，亦名未到地相。于后豁然与空相应，其心明净，不苦不乐，益受增长。于深定中，唯见虚空，无诸色相，虽缘无边虚空，心无分散，既无色缚，心识澄静，无碍自在，如笼破鸟出，飞腾自在，是名证虚空定。证此定已，不失不退，命终必生空无边处，但有受想行识四阴，无色阴也。
		</desc>
	</Doc>
	<Doc>
		<title>苦等五受</title>
		<desc>
            分受心所以为五受：一、乐领顺境相，谓适悦身，说名乐受。二、喜领顺境相，适悦心者，说名喜受。三、苦领违境相，谓逼迫身，说名苦受。四、忧领违境相，逼迫心者，说名忧受。五、舍领中容境相，于身于心非逼非悦，名不苦不乐受。苦乐尤重，五识相应无分别故，忧喜轻微，意识相应有分别故。七八二识，唯舍相应。第六意识，五受相应，眼等五识，三受相应，谓苦乐舍。
		</desc>
	</Doc>
	<Doc>
		<title>苦谛</title>
		<desc>
            苦以逼恼为义，一切有为心行，常为无常苦患之所逼恼，故名为苦。谓三界生死之果报，毕竟为苦患而无安乐之性，此理决定真实，故谓苦谛。别则二十五有，总则六道生死。二十五有者，即四洲四恶趣，六欲并梵天，四禅四空处，无想及那含。六道者，即地狱畜生饿鬼修罗及人天。虽然苦乐不同，毕竟生死相续。
		</desc>
	</Doc>
	<Doc>
		<title>苦谛</title>
		<desc>
            法界次第云：‘苦以逼恼为义，一切有为心行，常为无常患累之所逼恼，故名为苦。’苦有三种：一、苦苦二、坏苦三、行苦今三苦有别有通：一、别者，三苦即别对三受：一、苦受从苦缘生，情觉是苦，即苦苦也。二、乐受乐坏时生苦，即是坏苦。三、不苦不乐受常为无常迁动，即是行苦也。若通论三苦，则三受通有三苦也，所以然者。一、三受之心即是苦，通从苦缘生故，通是苦苦。二、三受之心通为坏相所坏故，通是坏苦也。三、三受之心通是起役运动不停之相故，通是行苦也。若三受心，若别若通，无非是苦者，当知苦是审实而有，故名谛也。
		</desc>
	</Doc>
	<Doc>
		<title>苦谛下四行</title>
		<desc>
            苦谛下四行者：一、无常行谓观五受阴因缘生，新新生灭，故无常也。二、苦行谓观五受阴若无常，即是苦。为无常之所逼也。三、空行谓观五受阴一相异相无故空，即是空。四、无我行谓观五受阴中我我所法不可得故无相，是为无我行也。
		</desc>
	</Doc>
	<Doc>
		<title>苦乐二果</title>
		<desc>
            善恶之业既作，所成之报难逃。有如是因者，即有如是之果。果者果报，有苦乐二种：一、苦果身心所受苦之果报也。由于恶业而生，总言生死之果报，皆为苦。若分别之，生于天上，则为乐果；生于地下，则为苦果；生于人界，则苦乐相均。二、乐果身心所受乐之果报也。由于善业而生，总言生死之果报皆非乐。但分别比较之，则地下苦，天上乐，人则苦乐相杂也。
		</desc>
	</Doc>
	<Doc>
		<title>苦相</title>
		<desc>
            苦相者，谓内外身心二苦，此二苦成一切诸苦相，有三苦、八苦等之苦。一、三苦三苦者，谓苦苦、坏苦、行苦。一、苦苦疾病饥饿等之苦恼，生心身之苦恼，谓从彼苦缘，逼而生恼，故名苦苦。如刀杖等缘，能生内恼，说之为苦。从苦生苦，故曰苦苦。有情之心身，本来是苦，更加刀杖等之苦，故名苦苦。二、坏苦自己爱着者，感破坏时之苦恼，故名坏苦。即身中四大，互相侵，互相坏，曰坏苦。又乐想坏而生苦想，曰坏苦。三、行苦受世之无常转变之苦恼，谓之行苦。行者迁流之义，一切有为法，迁流于三世，刹那而无常住安稳，故曰行苦也。二、八苦八苦者，谓生苦、老苦、病苦、死苦、爱别离苦、怨憎会苦、求不得苦、五阴盛苦也。一、生苦生者众苦依止，故苦。二、老苦老者能令变坏，故苦。三、病苦病者能逼身，故苦。四、死苦死者能灭诸根，故苦。五、怨憎会苦怨憎会者，非爱共会，故苦。六、爱别离苦爱别离者，可爱相违，故苦。七、求不得苦求不得者，希望不遂，故苦。八、五阴盛苦五阴盛者，众苦集聚，故苦。
		</desc>
	</Doc>
	<Doc>
		<title>苦行</title>
		<desc>苦行常曰难行苦行，谓敢为身所难堪之诸种行，又谓艰难之行法也。专以苦行为出离解脱之道，本属外道，但佛教行者，于正法之下，亦须修习种种之难行苦行也。</desc>
	</Doc>
	<Doc>
		<title>来病</title>
		<desc>
            于一切法计来者，略说有十二辈，云何十二。一、于如来计来，此有二十种：一、净五阴和合中计如犊子部计，清净五阴和合，别有人法，名为如来。二、假名中计如成实人计，以假名行人为如来体，此依假名行人，名为如来。三、体用中计即前执人所计，别于假名，体用中增上起执，凡有三类。一、计假别有体有用有名此以假名如来，有体有用。二、计假别无体无用有名此以假名如来，无体无用。三、计假别无体有用有名此以假名如来，无体有用。四、有漏五阴中计如阿毗昙人计，有漏五阴，为生身如来。五、无漏五阴中计如前执人计，无漏五阴，为法身如来。六、五时教中计如此土成论师所计。初教五阴身为如来。第二时教，以种智为如来，寿八十年。第三时教，无量劫修行为如来。第四时教，久劫修行，过去过尘沙，未来倍上数，为如来。第五时教，佛常住而无有色，但有圆智，与总御用，至欲度物，则应作色，此为如来。七、世谛中计有五时教师，谓第五时如来，但世谛摄。八、真谛中计如前异执人，谓第五时如来，唯真谛真如所摄。九、二谛中计即此方北智论师，计佛有三身，法身真如体摄，报化二身世谛所摄。十、非二谛中计或有人计佛果灵智，非二谛摄。体非虚假，故非世谛。不可即空，复异真无，是名法身。法身超乎二谛，名为如来。十一、无常中计如执小乘人，计无常为如来。十二、常中计如执大乘人，计常中有如来。十三、常无常中计此人计亦常亦无常为如来。十四、非常非无常中计此人计非常非无常为如来。十五、有边中计如小乘人，计有边，以寿尽一期为如来。十六、无边中计如执大乘人，但计无边，如寿常为如来。十七、边无边中计此人计有边无边俱者为如来。十八、非有边非无边中计此人计边无边俱不可说为如来。十九、无中计此人计佛离一切名言，于无中说为如来。二十、有中计此人计若无为如来，则不可安立，因谓如来实有，但不可说如是为如来。前二十种异计，皆各依所见，谓有如来。以自为实，斥余说为虚妄，不知于决定来计如来，即堕来倒故。二、于无明计来如此方旧地论师，执八识为真实，七识为虚妄，即以无明从七识中来。三、于来者计来如吠夜迦罗拏人言，去法能去，非物体去，物体由去者故。如是说有去法，以有去者故。以去者去故，知来亦有来者来。四、于来法计来如胜论师，计物中有性，故有去者。用彼去法，动发行往方处等相，以有去法去故。知来亦有来法来。五、于来处计来如玷牟留外道，计有法来故，常疑苦乐自作或他作，或自他共作，或非自非他，无因而作，以不知唯心因缘法尔故。妄计有苦乐从四句中来。六、于现在计来如现因现缘外道，计无宿作，但现在造作故，如是以果从现在来。七、于处计来如摩醯首罗人等，计苦乐等果，由彼主宰所定。是果无他因，从主宰处来。婆罗婆实人、干婆人、三水人、及老声闻大声闻等外道同。八、于诸缘计来如成实人，计木无火性，但假缘生，但缘生故，是果无因，唯从缘来。九、于妄计清净中计来此类最多，略举十种：一、计净法从河水沐浴中来如有等外道，说殑伽河水中沐浴，能除宿罪，道从彼来，孙陀利河沐浴外道同。二、计净法从灰水沐浴中来如有等外道，计灰水沐浴，能灭罪障，净法从彼来。三、计净法从咒食来如违驮人，计净洗浴后，以违驮语咒饮食而得清净，说净法从彼来。四、计净法从但断荤酪来如有等外道，计但断荤辛酥酪，不假余修，道从彼来。五、计净法从受持灰戒来如涂灰外道，计常卧灰涂灰为净法，道从彼来。六、计净法从受持粪秽戒来如尼犍子人，以髑髅盛食牛粪，计道从彼来。七、计净法从受持畜生戒来此有四类：一、牛戒此外道妄计自身前世从牛中来，即食青草，说道从彼来。二、鹿戒此异执同前说。三、狗戒此外道啖秽说如上。四、乌鸡戒此异执大意如前。八、计净法从舍身中来如尼犍人，计舍系水火中及登崖自坠，说道从彼来。九、计净法从自苦中来略举八类：一、拔发如尼犍人，石灰涂身，或拔发都尽，以净法为从彼来。二、灸身如前执人，天大暑时，日中三灸，受焦灼苦，谓净法从彼来。三、冻肌如前执人，冱寒之日，三浴恒河，受冰冻苦，谓净法从彼来。四、卧棘如前执人，多积土木，卧荆棘中，说净法从彼来。五、不食如前执人，断粒饮水，一切不食，以剧苦为道，以净法从彼来。六、翘足如前执人，虽不甘剧苦，然不谋安逸，或常立不坐，及翘足而立，计净法从彼来。七、倒悬如前执人，或以卧立为放逸，即夜常倒悬深林间，以修苦行，说净法从彼来。八、裸体如前执人，离服裸形，犹如驴马，说净法从彼来。十、计净法从火中来如祀火外道，见诸天口中有光，谓言是火。故就朝暝二时，再供养火，说道从彼来。十、于大力鬼神处计来如有等外道，计有大威力鬼神持想来，故有想念生，如是执想有来。十一、于阿修罗王处计来如是阿修罗人，计福德从罗刹、罗睺婆梨及毗摩质多、罗睒婆利等处来。十二、于所依谛计来如优楼迦人，以地水火风空时方神意九法为主，名所依谛，计万物从彼来。
		</desc>
	</Doc>
	<Doc>
		<title>离一切苦依究竟乐</title>
		<desc>就世间分别比较，善道乐，恶道苦。但如实言之，生死之果报皆苦也。所谓三界火宅，谁得而安是也。惟有出世，乃得真乐。所谓究竟之乐，非一切苦乐比较之乐也。依此究竟之乐，须离一切之苦。</desc>
	</Doc>
	<Doc>
		<title/>
		<desc>
            一念三千一念具三千世间。三千世间千如各有三世间。三世间众生、国土、五阴。千如百界各具十如是。十如是如是相、乃至如是本末究竟等。百界十界、各具十界。十界六凡、四圣。六凡地狱、畜生、饿鬼、修罗、人、天。四圣声闻、缘觉、菩萨、佛。又十法界五凡、五圣。五凡地狱、饿鬼、畜生、人、阿修天。五圣声闻、缘觉、菩萨、权佛、实佛。四法界事、理、理事无碍、事事无碍。五法界有为、无为、亦有无为、非有无为、无障碍。一真法界略。法界三观真空、无碍、含容。真空观四句会色归空、乃至泯绝无寄。真空观十门色非断空、乃至泯绝无寄。无碍观十门理遍于事、乃至事法非理。含容观十门理如事法、乃至普融无碍。交涉门四句一摄一、一入一等。相即门四句摄一入一等。普容门两种四句初重、二重。普容门初重四句一法摄一入一等。普容门二重四句一切摄一入一等。十玄门同时具足相应，乃至主伴圆明具德。六相总、别、同、异、成、坏。诸法混融无碍十故唯心所现、乃至神通解脱。一心略。三大体、相、用。二门真如、生灭。二谛真、俗。三谛真、俗、中。三观空、假、中。三假因成、相续、相待。八不不生乃至不出。二无我人、法。二空境、识。四不生不自、他、共、无因。十住心异生羝羊、乃至秘密庄严。四曼大、三、法、羯。三密身、口、意。无相略。法性略。法相略。唯识略。缘起略。十真如遍行、乃至业自在等所依。安立非安立二真如安立、非安立。不变随缘二真如不变、随缘。二如来藏空、不空。三如来藏隐覆、含摄、出生。一理略。第一义略。一实谛略。一实相印略。一实境界略。一法界略。一真法界略。一藏略。一致略。一源略。一体略。一如略。一因略。
		</desc>
	</Doc>
	<Doc>
		<title>理事二惑</title>
		<desc>三藏法数引释签云二惑：一、理惑谓根本无明之惑，能障覆中道之理，不能显发，是名理惑。二、事惑谓尘沙惑能障化导，则覆俗谛之法；见思惑能阻空寂，则覆真谛之法，是名事惑。</desc>
	</Doc>
	<Doc>
		<title>理事二障</title>
		<desc>圆觉略疏明二障：一、理障谓本觉心源，湛然清净，由无明妄染，碍正知见，不达真如之理，是名理障。二、事障谓众生由无明障覆，生死相续，无由脱离，是名事障。</desc>
	</Doc>
	<Doc>
		<title>立义</title>
		<desc>观一切法究竟之义，是为立义。</desc>
	</Doc>
	<Doc>
		<title>利弊</title>
		<desc>
            布施十种利益降伏悭吝、乃至不离知识。持戒十种利益满足智愿、乃至不乏信财。慈忍十种利益火不能烧、乃至不离喜乐。精进十种利益他不折伏、乃至如优钵罗华。禅定十种利益安住仪式、乃至解脱成熟。般若十种利益一切舍不取施想、乃至不乐二乘道。多闻十种利益知烦恼助、乃至不畏恶道。说法五福德长寿、多财、端正无比、名誉远闻、聪明大智。闻经八种功德端正好色、乃至眷属强盛。讲经四益国土吉祥益，辅臣和乐益，国人富寿益，法师自利利他益。僧五净德发心离俗、乃至志求大乘。法师十德善知法意、乃至成就忍力。日喻菩萨十善破无明暗、乃至具大神通。月喻菩萨十善皆生欢喜、乃至具大神通。有漏四种过失不寂静、内外变异、发起恶行、摄受因。发相善根、恶根。善根发相内、外。
		</desc>
	</Doc>
	<Doc>
		<title>炼禅</title>
		<desc>
            ‘九次第定’三藏法数云：‘九者，自初禅至灭受想定凡九种也。次第者，谓人若入禅时，智慧深利，能从一禅，又入一禅。如是次第而入，心心相续，不生异念，无间无杂。定者，摄心不乱也。’一、初禅次第定谓人修禅定，离欲界恶不善法，有觉有观，离生喜乐，定观均齐。其心次第而入，无有杂念间隔也。二、二禅次第定谓人修禅定，从初禅入二禅时，一心无觉无观，定生喜乐。其心次第而入，无有杂念间隔也。三、三禅次第定谓人修禅定，从二禅入三禅时，离喜行舍而受身乐，唯圣人能说，而复舍念行乐。其心次第而入，无有杂念间隔也。四、四禅次第定谓人修禅定，从三禅入四禅时，断喜乐故，不喜不乐，其心次第而入，无有杂念间隔也。五、虚空处次第定谓人修禅定，从色界入无色界，则灭一切色相，不念种种异相，入无边虚空处。其心次第而入，无有杂念间隔也。六、识处次第定谓人修禅定，既得虚空处定已，心缘虚空，虚空无边，缘多则散，能破即定，于舍虚空，转心缘识，心与识法相应，则过一切无边虚空处，入一切无边识处。其心次第而入，无有杂念间隔也。七、无所有处次第定无所有处者，即不缘一切内外境界也。谓人修禅定，既得识处定已，三世心识，无量无边，缘多则散，能破于定，即舍所缘之识，转心缘无所有处。其心次第而入，无有杂念间隔也。八、非想非非想次第定非想者，非识处之有想也。非非想者，非无所有处之无想也。谓人修禅定，既得无所有处定已，深知无想处如痴，有想处如痈如疮，即舍无所有处，缘念非有想非无想之法。其心次第而入，无有杂念间隔也。九、灭受想次第定灭受想者，即受想心灭，而不复起也。谓人修禅定，从非有想非无想，入灭受想定时，其心明利。次第而入，无有杂念间隔，是为灭受想次第定。若定此定，不久即证阿罗汉果也。
		</desc>
	</Doc>
	<Doc>
		<title>两部曼荼罗</title>
		<desc>
            凡密教之法门，以分金胎之两部，故自建立二样之曼荼罗也。而此两部，虽各自独立，为得成佛悉地之法门。然密教为由全体上融会二者，故配之于理智因果等，以会两部为一双之法门。胎藏界为属众生本具理性之法门，配于理，配于因。金刚界为属诸佛始成果相之法门，配于智，配于果而安置之，则胎曼在东，金曼在西。以东为物之发生之始，西为物之终归之义，自相应于因果之理故也。是为一应之说明。又以胎由理门成，金由智门成，而说其显密者一金为显，以智显故；胎为密，以理密故；二胎为显，以色显故；金为密，以心隐故。一、胎曼荼罗胎藏界直言本经大日经，虽说诸种之曼荼罗，而根本之都会檀曼荼罗，由十三大院而成。以大日为中心，辏合一切之佛菩萨诸天诸神者，但现图曼荼罗，则省四大护院之一，而为十二大院。二、金曼荼罗依金刚界密教本经金刚顶经之所说，则有六种、十种等之曼荼罗，现图曼荼罗中，辏合九种，称曰九会曼荼罗。
		</desc>
	</Doc>
	<Doc>
		<title>六尘</title>
		<desc>
            依于六根所接之尘有六：谓色、声、香、味、触、法，是为六尘。尘即染污之义，以能染污情识之故。一、色谓眼所见者，如明暗质碍等。以能染污眼根，故谓色尘。二、声谓耳所闻者，如动静美恶等。以能染污耳根，故谓声尘。三、香谓鼻所嗅者，如通塞香臭等。以能染污鼻根，故谓香尘。四、味谓舌所尝者，如咸淡甘辛等。以能染污舌根，故谓味尘。五、触谓身所感者，如离合冷暖等。以能染污身根，故谓触尘。六、法谓意所知者，如生灭善恶等。以能染污意根，故谓法尘。此之六尘，尚有其他六欲、六入、六处、六境、六贼等名义，兹不繁及。
		</desc>
	</Doc>
	<Doc>
		<title>六大</title>
		<desc>
            六大又曰六界，即地、水、火、风、空、识也。此六法体性广大，周遍一切法界，而造作有情非情，故名为大。盖非情为五大所成，而有情为六大所成也。此六大之义，虽涉于显密而说之，然显教之义，以欲知六大假和合而成一身，能成之六大，所成之一身，皆是生灭无常之假法而说之也。密教说六大之体性，本有常住，即胎金两部理智之二法身也。盖密教不如显教，别立无相之真如。故法界之诸法，不过五蕴，即色心之二法。今开色之一而为五大，合受等四蕴而为一识大，此中五大为本有常住，凡圣一如，故为本有胎藏界之理法身。识有情智迷悟之别，故为始成金刚界之智法身但色心本自不二，色即心故，五大即五智；心即色故，五智即五大。理法身固非顽迷无智，智法身固为常性不变，其种子色形等如下：地大□黄□方坚持水大□白○圆湿摄火大□赤△三角煗熟风大□黑橥半月动长空大□青樃团形无碍不障识大□白○圆了别决断若六大合于心法形色，则：地水火风空色形识心法‘识大形色’六大中识大之形色，密教谓心法有实之形色，其色白，其形圆，其证则引金刚顶经我见自心形如月轮之说。谓凡夫所见，虽无隔历质碍，然佛眼所见，则有周遍法界无碍自在之色。若不然，则不惟与显教法身无相之说同，月轮之说亦无用矣。然日本台密，以此月轮为伪相之譬喻，而心法不许有实之色形，与显教同也智证之金刚界瑜伽记曰：‘本国僧中，或执心有其形，即月轮是也。若不言有月轮，同显教法身言断心灭之说，所以可云心法定有形。若不然，密教月轮之说无用云。今言此执与当文禅要违，故可以月轮为伪相喻。’案本国之僧者，日本之空海也。智证大师在唐时，请决于法全和尚，和尚举两处之违文，而非此说。当文者，金刚界仪轨所谓无体亦无事，即亦非月，由具福智故，自心如满月是也。禅要者，彼释所谓伪想一明月，犹如净月是也。然天台二百题十一，有心法形色之疑，而成立有形色。‘六大能生’大日经五秘密曼荼罗品，如来说发生偈，是由六大生四种法身，四种曼荼罗，三种世间，且示诸法常住也。偈曰：‘能生随类形，诸法之法相，诸佛与声闻，救世因缘觉，勤勇菩萨众，及人尊亦然，众生器世界，次第而生生生住等诸法，常恒如是生’，此中前之能生二字，是六大随类形。已下诸句，所造之法也。于其所造句中，配四种法身，与四种曼荼罗，及三种世间之三种法也。
		</desc>
	</Doc>
	<Doc>
		<title>六大烦恼</title>
		<desc>
            六大烦恼者：一、贪烦恼染着为性，生苦为业。二、嗔烦恼憎恚为性，不安与恶行之所依为业。三、痴烦恼于诸理事迷闇为性，一切诸惑之所依为业。四、慢烦恼恃己于他高举为性，生苦为业。五、疑烦恼于诸谛理，犹豫为性，能障信心为业。六、恶见烦恼颠倒推求之恶慧为性，能障善见而生苦为业，此恶见之中有五种：一、身见固执实我也。二、边见偏执我之断常也。三、邪见拨无因果之理也。四、见取见固执自己之恶见也。五、戒禁见固执非理之戒禁也。是为诸惑中之根本，余惑以之为体，为所依而生，故名之为本惑，亦名为根本烦恼。
		</desc>
	</Doc>
	<Doc>
		<title>六道报境</title>
		<desc>
            三界欲、色、无色。三有即三界。六道地狱、畜生、饿鬼、修罗、人、天。六凡即六道。九地杂居、乃至非想。九有即九地。二十五有略。地狱八寒、八热、十六游增等。八寒地狱疱、乃至白莲花等八。八热地狱等活、乃至阿鼻等八。十六游增小狱黑沙、乃至寒冰等十六。饿鬼无财、少财、多财。无财鬼炬口、针咽、臭口。少财鬼针毛、臭毛、大瘿。多财鬼得弃、得失、势力。势力鬼夜叉罗刹毗舍阇。修罗畜、鬼、人、天。四洲北俱卢、西牛贺、东胜神、南胆部。四轮王金、银、铜、铁。十仙地行、乃至绝行。二十八天六欲天、十八色天、四无色天。六欲天四王、乃至他化。四王天持国、增长、广目、多闻。忉利天善法堂，东南西北各八。十八色天初、二、三、四、禅。初禅三天梵众、梵辅、大梵。二禅三天少光、无量光、光音。三禅三天少净、无量净、遍净。四禅九天无云、乃至色究竟九天。无色四天空、识、无所、非想。
		</desc>
	</Doc>
	<Doc>
		<title>六调伏</title>
		<desc>
            菩萨善戒经云六种调伏：一、性调伏谓菩萨宿有善根种性，故能修习善法，调伏身心诸烦恼障，由是得证菩提，是名性调伏。二、众生调伏谓菩萨善能调伏一切众生。若有声闻性者，令得声闻道；有缘觉性者，令得缘觉道；乃至有人天性者，令其得人天乐；是名众生调伏。三、行调伏谓菩萨以万行调伏诸烦恼故，而能具足佛道。复为众生故，修习苦行，心无悔恨，是名行调伏。四、方便调伏谓菩萨以种种方便，调伏众生，如初发心者，教持禁戒，脱离生死；已发心者，教令亲近善友，受持经法；是名方便调伏。五、熟调伏谓菩萨为诸众生无善根者，说人天乐，令其发菩提心；有善根者，说出世法，令其增长，成熟善果，是名熟调伏。六、熟调伏印印即法印，以法自印其心也。印有三种：一、谓菩萨专念菩提，其心柔软，未能清净，名下熟调伏印。二、谓菩萨虽得清净，未能具足最大寂静，名中熟调伏印。三、谓菩萨修行多劫，具足清净，最大寂静，道品圆满，名上熟调伏印也。
		</desc>
	</Doc>
	<Doc>
		<title>六度</title>
		<desc>
            大般若经云：‘菩萨摩诃萨，以不住法，住般若波罗密中。以无所舍法，应具足檀波罗密。施者受者及财物不可得故，罪不罪不可得故，应具足尸罗波罗密。心不动故，应具足羼提波罗密。身心精进不懈怠故，应具足毗梨耶波罗密。不乱不昧故，应具足禅波罗密。于一切法不着故，应具足般若波罗密。’
		</desc>
	</Doc>
	<Doc>
		<title>六根</title>
		<desc>
            凡夫只认现境，不了自心。依于六根，接于六尘，而生六识。所谓六根者，先言根义，次言其六。所言根者，能生之义。以能对境生识，故谓之根。言六根者：一、眼能见色者是。以能对色而生眼识，故谓眼根。二、耳能闻声者是。以能对声而生耳识，故谓耳根。三、鼻能嗅香者是。以能对香而生鼻识，故谓鼻根。四、舌能尝味者是。以能对味而生舌识，故谓舌根。五、身能感触者是。以能对触而生身识，故谓身根。六、意能知法者是。以能对法而生意识，故谓意根。此之六根，尚有其他六受、六入、六处等名义，另详他章，兹不细及，以免繁絮。
		</desc>
	</Doc>
	<Doc>
		<title>六慧</title>
		<desc>
            若萨璎络本业经云六慧：一、闻慧谓别教菩萨，于十住位中，因谓中道之理，知一切法，离二边相，故名闻慧。二、思慧谓别教菩萨，于十行位中，思惟中道之理，发生一切智慧，故名思慧。三、修慧谓别教菩萨，于十回向位中，修习中道之理，发生一切智慧，故名修慧。四、无相慧谓别教菩萨，于十地位中，证知中道之理，空无性相，发生一切智慧，故名无相慧。五、照寂慧照即中道之用，寂即中道之体。谓别教等觉菩萨，以中道之观慧，照中道之理体，故名照寂慧。六、寂照慧谓别教妙觉果佛之智慧，能于中道之理，即寂而照，即照而寂，寂照不二，定慧平等，故名寂照慧。
		</desc>
	</Doc>
	<Doc>
		<title>六类死</title>
		<desc>
            人之死有六类，但此六类死，其中又分为二：一、由福寿分，有三类死。二、由善恶分，有三类死。第一、由福寿分之三类死：一、寿尽死。二、福尽死。三、不避不平等死，此有九种：一、食过度量。二、食于不宜。三、不消复食。四、生而不吐。五、熟而持之。六、不近医药。七、不知于己若损若益。八、非时非量。九、行非梵行。第二、由善恶分之三类死：一、善心死。二、不善心死。三、无记心死。
		</desc>
	</Doc>
	<Doc>
		<title>六门观</title>
		<desc>
            妄尽还源观六门：此观门者，乃唐贤首国师，以华严大经之义，富博宏深，质之者讵究其源，寻之者罕穷其际。由是统收玄奥，囊括大宗，述此六门，令诸后学修习观法，断除诸妄，复归真源也。一、显一体一体即自性清净圆明之体也。盖此体性，从本以来，圆明湛寂。在尘劳而不垢，处涅盘而非净。在圣不增，居凡不减，烦恼覆之则隐，智慧了之则显，故云显一体也。二、起二用二用者，谓依前净体，起于二用也。一者、海印森罗常住用谓入海印三昧，照真如性，妄尽心澄，众德并现，犹如大海，风息水澄，万象齐鉴，森然交罗，常住不动也。二者、法界圆明自在用谓入华严三昧，照法界体，众德具足，万行庄严，光明照澈，圆融无碍也。三、示三遍三遍者，即依前二用，一一普周法界也。一者、一尘普周法界遍谓尘无自性，揽真理而成立。真既无边，尘亦随尔，故一一尘中，皆见法界。二者、一尘出生无尽遍谓尘无自体，起必依真。真如既具恒沙众德，依真起用，万法繁兴，无有穷尽。三者、一尘含容空有遍谓尘无自性，即空也。幻相宛然，即有也，真空不空，妙有不有，事理该罗，容纳无碍也。四、行四德四德者，即依前一尘能遍之境，而修行四德也。一者、随缘妙用无方德谓随顺机缘，起诸妙用，万别千差，神变不测也。二者、威仪住持有则德谓行住坐卧，整肃威仪，阐扬教法，拯物导迷，坏忍住持，可轨可范也。三者、柔和质直摄生德谓慈悲平等，调柔和顺，言行相符，质直无伪，惟以正法，摄化众生也。四者、普代众生受苦德谓诸众生，受苦无量，常怀悲悯，拯拔救济。亦复出生入死，为其说法，咸令得乐也。五、入五止五止者，即依前能行四德之心，而修五止也。一者、照法清净离缘止谓观照真俗二谛之法，空有不二，清净虚廓，能缘之智既寂，而所缘之境亦亡也。二者、观人寂泊绝欲止谓观五蕴之身，诸法本空，寂然淡泊，诸欲皆尽，无愿无求也。三者、性起繁兴法尔止谓依体起用，名为性起，应用万差，故曰繁兴，任运常然，名法尔也。四者、定光显现无念止谓入此三昧中，光明炳现，内外洞彻，无思无虑也。五者、理事玄通非相止谓真性之理，幻相之事，隐显俱融，性相双泯也。六、起六观六观者，即依前五止，而修即止之六观也。一者、摄境归心真空观谓观世间一切诸法性，惟一心法，心外更无一法可得，境本空寂，无有实体也。二者、从心现境妙有观谓依体起用，具修万行，庄严佛土，成就报身也。三者、心境秘密圆融观所言心者，谓无碍心，诸佛证之，以成法身也。境者诸无碍境，诸佛证之，以成净土也。然如来报身，及所依净土，圆融无碍，或身中现土，土中现身，心境双融，了无迫隘也。四者、智身影现众缘观谓智体惟一，能鉴众缘，犹如日轮照现，逈处虚空，有目之流，无不亲见也。五者、多身入一境像观谓以大止妙观法力加持故，得一身作多身，多身入一身，如镜现像，无有障碍也。六者、主伴互现帝网观谓毗卢遮那自身为主，十方诸佛菩萨为伴；或以一身为主，多身为伴；主伴互现，重重无尽，如帝网珠，光光交映，无有穷尽也。
		</desc>
	</Doc>
	<Doc>
		<title>六妙门</title>
		<desc>
            法界次第云：‘妙名涅盘，门名能通，修此六法，则能通至涅盘，故名六妙门。前三是定，后三是慧，定爱慧策，能发真明，出离生死。’一、数息门数息者，修行之人，调和气息，不涩不滑，安详徐数，从一至十，摄心在数，不令驰散。盖欲界众生，心多驰动，粗散难摄，故须数息，制其散乱，是为入定之要，故以数息为初门也。二、随息门随息者，细心依随息之出入，住而不散也。谓修行之人，虽因前数息，心暂得住，而禅定未发，苦犹存数，则有起念之失，故须舍数修随。心随于息，入时知入，出时知出，长短冷暖，悉皆知之，心安明净。禅定自发，故以随为门也。三、止门止者，摄心静虑也。谓修行之人，虽因前随息，心安明静，而定犹末发。若心依随，则微有起想之乱。苟欲澄净安隐，莫若于止。故次舍随修止，凝心寂虑，禅定自发，故以止为门也。四、观门观者分别观察之心也。谓修行之人，虽因前止，证诸禅定，而解慧未发。若心住定，则有味着之失。是故不着于止，起观分别，则无漏方便，因此开发，故以观为门也。五、还门还者转心返照也。谓修行之人，虽修前观，分别观察，而真明未发。即当舍观修还，反照能观之心，念念皆不可得，不加功力，任运返本还源，故以还为门也。六、净门净者心无所依，不起妄想分别之垢也。谓修行之人，虽修前还，而真明犹未能发。即当舍还修净，净心成就，即发三乘圣道，故以净为门也。
		</desc>
	</Doc>
	<Doc>
		<title>六趣</title>
		<desc>今明六趣，当以三事：一因，二缘，三果。妄惑为因，作业为缘，受报为果。由根尘识等、境受想等之妄惑，起身口意善恶等之作业，获苦乐依正现后等受报。六趣因果，大要可知。</desc>
	</Doc>
	<Doc>
		<title>六趣</title>
		<desc>
            造业受报，必有归趣之处。趣谓趣住之意，众生因业因而趣住所受报之处也。趣报有六，故名六趣，亦名六道。道者，能通之义，善恶之业，能通善恶之处，故谓之道。所至所趣之处，亦即谓之道。即一、地狱，二、畜生，三、饿鬼，四、修罗，五、人，六、天。此六趣中，分善恶为二：一、三恶道，二、三善道。三恶道即三恶趣，亦名三涂。涂者，途义。有火途、血途、刀途之义。谓依恶业所感而赴之处，是为恶道。但因恶业之重轻，而分三处，即地狱、畜生、饿鬼是。一、地狱有八寒、八热、百三十六地狱等。其中众生，受苦无穷。经劫无量，最苦无比。在三涂下称为火途，谓地狱趣受猛火烧炙之处。二、畜生性鲁钝，不能自立，畜养于人类，故名，如禽兽鱼虫等之属是也。作恶业愚痴多之众生，死后为畜生。在三途下称为血途，谓畜生趣互相吞食之处。三、饿鬼此界之有情，常受饥饿之苦，故名，有九鬼三十六鬼名目。在三涂下，称为刀途，谓饿鬼趣，受刀剑杖逼迫之处。三善道即三善趣。依善业所感而赴之处，是为善道。但因善业之轻重，而分别有三：即修罗、人、天是。四、修罗俱称为阿修罗，梵音也。译作非天、非类、不端正。好行斗诤，而谄曲诈慢，故多诸苦趣。虽福报邻天，而德不及天，故曰非天。以其苦趣，尚甚于人，故又有同列入三恶趣中，而共称四恶趣者。五、人人中所作，皆先意思。三藏法数云：‘人者忍也。’于世违顺之境，皆能安忍也。有四洲之分，能稍修戒善感报而生。六、天受人间以上胜妙果报之所，乐胜身胜，世间无比。其分别甚多，但总名曰天趣。六趣┌地狱六根┐┌三恶道┼畜生││┌十恶┐│└饿鬼│├六识─三受─三毒─三业┤├六道┤││└十善┘│┌修罗六尘┘└三善道┼人│└天三境
		</desc>
	</Doc>
	<Doc>
		<title>六入</title>
		<desc>六入之义，前条已叙，兹总明之。六根或六尘，皆谓六入。但分别言，六根为内六入，六尘为外六入也。</desc>
	</Doc>
	<Doc>
		<title>六身</title>
		<desc>
            理等六身：一、理法身本有之理也。二、智法身性德之智也。三、自受用身修德之四智圆明，常住于报土而自受法乐者。四、他受用身对于十地菩萨，现十种之身，以自己之报德，使他受用者。五、胜应身对于地前菩萨，示现之应身也。六、劣应身对于二乘凡夫示现者，即丈六之化佛是也。
		</desc>
	</Doc>
	<Doc>
		<title>六十二见</title>
		<desc>
            六十二见，或以断常，或以有无为根本，成六十二见。但分二种，一身边二见所摄，二边邪二边所摄。一、身边二见所摄。一、以断常二，或有无二为根本。二、五蕴色受想行识，各具四句，成二十。言四句者：一、阴大我小，我在阴中。二、我大阴小，阴在我中。三、离阴是我。四、即阴是我。三、历过、现、未三世，成六十见，加根本二，成六十二。二、边邪二见所摄。一、以常无常二，或有边无边二，或如去不如去二，为根本。二、五蕴色受想行识，各具四句，以三种分别之如下：一、常无常。一、常。二、无常。三、亦常亦无常。四、非常非无常。二、边无边。一、有边。二、无边。三、亦有边亦无边。四、非有边非无边。三、如去不如去。一、如去。二、不如去。三、亦如去亦不如去。四、非如去非不如去。常无常者，推过去时，为常、为无常也。边无边者，推现在空际，为有边、为无边也。如去不如去者，推将来世，为如去、为不如去也。三、历过、现、未三世，成六十见，加根本二，成六十二。
		</desc>
	</Doc>
	<Doc>
		<title>六十二见</title>
		<desc>
            身边所摄者之六十二见。一、于五蕴各有四句成二十。二、历三世成六十。三、加根本断常二或有无二，成六十二。┌色┐┌阴大我小我在阴中┐┌过去│受││我大阴小阴在我中││┌六十┤想├┤├┤现在││行││离阴是我││六十二见┤└识┘└即阴是我┘└未来│┌断┐┌有└二┤├或┤└常┘└无
		</desc>
	</Doc>
	<Doc>
		<title>六十二见</title>
		<desc>
            六十二见所立之六十二论，下分释之。一、常论四：一、外道入禅定，得忆识过去二十劫以来之事，而计其中之众，为常住不灭也。二、某外道忆识过去四十劫以来之事，计之为常住也。三、某外道忆识过去八十劫以来之事，计之为常也。四、某外道以捷疾智或天眼，计现在之众生及世间为常住也。二、亦常亦无常四：一、自梵天没而来生于人间，得宿住智，观前之来处，言彼大梵天王自然而有，一向是常，我等为彼所化，故为无常。二、彼天众为戏笑放逸，失定而没，落于此土者，后得宿住智，知前之来处，计曰，彼众之不戏笑放逸者，在彼为常住，我等戏笑，故致此无常。三、彼天众生欲染之心者，为之失定而没，在于无间，后得宿住智。计言彼天众之无相无染者为常住，我等生欲染之心，乃致此生死无常。四、某人以捷疾智，分别思量，计我及世间为常无常也。三、边无边四：一、有人入定，观世间有边际，而起边见。二、有人入定，观世间无边际，而起无边见。三、有人入定，观世间之上下有边，四方无边，或四方有边，上下无边，起亦有边亦无边之见。四、有人以捷疾智，观察世间，起非有边非无边之见。四、种种之四者。一、有人自不知世间有报无报，而他人来问此事，耻以不知答之，强随自己之所解而答之也。二、有人自不知有他世无他世，而有人来问此事，若记别有无，则恐为妄语。反问于彼，而随彼之所见，答以如是也。三、有人不知善与非善之法，而有人来问此事，以非善非恶答之也。四、有人自愚钝不知他之问，他若有问，则随他之言而答之也。世有四种之人，于他问而住于如此见解，是为种种论之四见，瑜伽论名为不死矫乱论，外道所事之天，名不死。事不死天者，遇他人问不死天之事。一种人以怖己之无知故，一种人以心有谄曲故，一种人以心怀恐怖故，一种人以愚钝故，为种种矫乱之答也。五、无因见论二：一、有人先自无想天中，生于人间，后修禅定，见前生之无想无心，世间无因而计为有也。二、有人以捷疾智分别之，世间无因而执为有也。六、有想论十六。一、计我终于此而后有色身，有想念。二、计无色身，唯有想念。三、计亦有色有想，亦无色有想。四、计非有色有想，非无色有想。是为以想对色之四句：五、计我死于此，而后有边际，有想念。六、计无边际，有想念。七、计亦有边有想，亦无边有想。八、计非有边有想，非无边有想。是为以想对边无边之四句：九、计我终于此，而后有苦有想。十、计有乐有想。十一、计亦有苦有想，亦有乐有想。十二、计非有苦有想，非有乐有想。是为以想对苦乐之四句：十三、计我死于此，而后有一想。十四、计有若干想。十五、计有小想。十六、计有无量想。是为以想对多少之四句。七、无想论八。无想对于色身四句：一、我终于此后，有色而无想。二、亦无色亦无想。三、亦有色无想，亦无色无想。四、非有色无想，非无色无想。无想对于边无边四句：五、我终于此后，有边际而无想。六、无边无想。七、亦有边无想，亦无边无想。八、非有边无想，非无边无想。彼既为无想论，故无对苦乐之四句，亦无对多少之四句，以是皆为有想上之见解故也。八、非有想非无想八。对于色四句，对于边四句，皆同无想论，亦无苦乐之四句，多少之四句，以亦非想非无想故也。九、断灭七：一、我今此身为四大所成，父母所生，衣食之所养，是为无常，终归于断灭。二、我今此身，不得灭尽，生于欲界天，乃终断灭。三、欲界天之身，未得灭尽，至于色界天，诸根具足，彼之报尽，竟归于断灭。四、在色界地中，未得灭尽，生于无色界之空无边处，而可断灭。五、在空无边处中，未得灭尽，在生于识无边处，而可断灭。六、在识无边处中，未得灭尽，生于无所有处，而后可灭尽。七、无所有处中，尚不可灭尽，生于非想非非想处，彼之非想报尽，断灭无余。十、现在泥洹五：一、有人言我今此身泥洹，何则？我于现在之五欲自恣受快乐，此身即是泥洹，过之更无泥洹，是指欲界为泥洹也。二、有人指色界之初禅天为泥洹。三、有人指色界之第二禅天为泥洹。四、有人指色界之第三禅天为泥洹。五、指色界之第四禅天为泥洹。
		</desc>
	</Doc>
	<Doc>
		<title>六十二见</title>
		<desc>
            边邪所摄者之六十二见。一、于五蕴各有常或边或如去四句成二十。二、历三世成六十。三、加根本断常二或有无二，成六十二。┌一、常………无常………常无常…………非常非无常三种四句┤二、有边……无边………有边无边………亦有边亦无边└三、如去……不如去……如去不如去……非如去非不如去┌色┐┌常┐┌过去│受││无常││┌六十┤想├┤├┤现在││行││常无常││六十二见┤└识┘└非常非无常┘└未来│┌边│┌断┐┌有┤└二┤├或┤└如去└常┘└无
		</desc>
	</Doc>
	<Doc>
		<title>六十二见</title>
		<desc>
            六十二见者，本劫本见，末劫末见，种种无数，尽入六十二见中。一、本劫本见，种种无数，尽入十八见中。二、末劫末见，种种无数，尽入四十四见中。本劫者，过去之时也。本见者，于彼之过去起常见也。末劫者，未来之时也。末见者，于未来世起断见也。此四十四合前十八为六十二。一、常论…………………………四┐二、亦常亦无常论………………四│三、边无边论……………………四├十八见四、种种论………………………四│五、无因而有论…………………二┘一、有想论……………………十六┐二、无想论………………………八│三、非有想非无想论……………八├四十四见四、断灭论………………………七│五、现在泥洹论…………………五┘
		</desc>
	</Doc>
	<Doc>
		<title>六十二见</title>
		<desc>
            瑜珈论言：‘萨迦耶见为根本，有六十二诸恶见趣。’如是十八诸恶见趣，是计前际而说我者也。此四十四诸恶见趣，是计后际而说我之论者也。此四十四，合前十八，为六十二。一、四遍常见论…………………┐二、四一分常见论……………│三、二无因论……………├十八四、四有边无边想论………│五、四不死矫乱论……………┘一、十六有想论…………………┐二、八无想论……………………│三、八非有想非无想论…………├四十四四、七断见论……………………│五、五现法涅盘论………………┘
		</desc>
	</Doc>
	<Doc>
		<title>六十二见</title>
		<desc>
            大品般若经佛母品，开十四难而为六十二。一、于五蕴计常无常四句成二十计色之常无常，即言世间之常无常也。计他四蕴之常无常，即计神之常无常也。此于过去之五蕴之所计也。二、于五蕴计有边无边四句成二十计色为有边无边，谓空间之十方上下边际，有穷极无穷极也。其他四蕴亦例此，此于现在五蕴之所执也。三、于五蕴计色如去不如去四句成二十。一、计色为如去，谓人来而生于此间，去而至于后世亦如是也。二、计色为不如去，谓过去无所从来，未来亦无所去也。三、计色为如去不如去，谓身神和合而为人，死后神去而身不去也。四、计色为非如去非不如去，见有第三句过而计此句也。计他四蕴亦例此，此于未来五蕴之所计也。四、神与身一、神与身异成二句。共合六十二见也。一、色┐二、受│┌常………无常………常无常…………非常非无常三、想├┤有边……无边………有边无边………亦有边亦无边四、行│└如去……不如去……如去不如去……非如去非不如去五、识┘
		</desc>
	</Doc>
	<Doc>
		<title>六识</title>
		<desc>
            依于六根，接于六尘，所生之识有六，谓之六识。识者了别之义，以能了别诸尘之故。六识者：一、眼识即见色之是。二、耳识即闻声之是。三、鼻识即嗅香之是。四、舌识即尝味之是。五、身识即感触之是。六、意识即知法之是。此之六识，即见、闻、嗅、尝、感、知之义，又有六情之名，兹不赘及。
		</desc>
	</Doc>
	<Doc>
		<title>六识</title>
		<desc>
            六识者，第六意识。言意识者，依意根而起，了别法境之心王也。有四种之别：一、独头意识不与他之五识俱起，独起而汛缘十八界之意识也。此在散心，于三量中，必为比非之二量，然此独头之释，就六识言。若就八识言，则尚与末那识阿赖耶识俱起，非独头现行也。二、五同缘意识与他五识同时而起，与彼共缘其境，明了依之意识也，是心之现量。三、五俱意识亦曰明了意识，与五识同时而起，缘五境，傍缘十八界之意识也，是通于现比非三量。四、五后意识生于五俱意识之后念，缘前念五境之境，及缘他一切法之意识也，是全与独头意识相同。‘五种意识’又分为五种意识者：一、定中独头缘定中境，有事有理，事有极略极迥及定自在所生法处诸色。二、散位独头缘受所引色，及遍计所起诸法处色，如缘空花镜像所生者，并法处摄。三、梦中独头缘梦中境。四、明了意识依五根门与前五识同缘五尘。五、乱意识于五根中狂乱而起，如患热病，见青为黄，非是眼识，是此缘故。‘六识十种异名’十种识名者：一、六识谓从根得名。六、分别事识谓能辨前境。二、意识谓能筹量是非。七、人我识谓所在坏地。三、攀缘识谓能应涉尘境。八、四住识谓爱业牵生。四、巡旧识谓遍缘五尘。九、烦恼障识谓令正解不生。五、波浪识谓念念流散。十、分段死识谓感报终尽心境两别。
		</desc>
	</Doc>
	<Doc>
		<title>六随眠</title>
		<desc>
            随眠义者，为烦恼之异名。谓贪嗔等之烦恼，随逐有情而不离，故曰随。烦恼之状体幽微，难于了知，犹如睡眠之状体，故曰眠。又谓烦恼随逐有情而增昏滞如睡眠，故名随眠。其数有六：一、贪染爱耽着。四、慢高己抑他。二、嗔恚恼损害。五、疑犹豫谛理。三、无明愚痴闇昧。六、见邪见不正。
		</desc>
	</Doc>
	<Doc>
		<title>六通</title>
		<desc>
            三藏法数云：一、天眼通谓能见九界众生，死此生彼苦乐之相，及见一切世间种种形色，无有障碍，是名天眼通。二、天耳通谓能闻九界众生，苦乐忧喜语言，及世间种种音声，是名天耳通。三、知他心通谓能知九界众生，心中所念之事，是名知他心通。四、宿命通谓能知自身，一世二世三世乃至百千万世宿命及所作之事，亦能知一切众生，各各宿命及所作之事，是名宿命通。五、身如意通谓身能飞行山海无碍，于此界没，从彼界出，于彼界没，从此界出，大能作小，小能作大，随意变现，是名身如意通。六、漏尽通漏尽通者，漏即五住烦恼惑也，谓如来断五住惑尽，不受二种生死，而得神通，是名漏尽通。
		</desc>
	</Doc>
	<Doc>
		<title>六通</title>
		<desc>
            六通又名六神通。通者作用自在而无碍曰通，或曰通力，或曰神通。一、神境通亦名如意，有三意：一、能到谓能到者有四：一、身能飞行，如鸟无碍。三、此没彼出，彼没此出。二、移远令近，不往而到。四、一念能至十方世界。二、转变谓转变者有四：一、大能作小。三、一能变多。二、小能作大。四、多能变一。三、圣如意圣如意者：一、化现无方。二、应变不测。二、天耳闻声无碍，是曰天耳。三、他心知他心事无碍，是曰他心。四、宿命知过去世事无碍，是曰宿命。五、天眼观色无碍，是曰天眼。六、漏尽自能漏尽，复能遍知一切众生漏尽不尽等，是曰漏尽。
		</desc>
	</Doc>
	<Doc>
		<title>六现观</title>
		<desc>
            六现观：一、思现观为思观察诸法，别生现观之智，而使力强，故与其现观之名。二、信现观于三宝以决定之净信，助现观之智，而不退转，故与其现观之名。三、戒现观无漏之道共戒，除破戒之垢，而增明观智，故亦名现观。四、现观智谛现观正为现观之智谛，名为现观，即于见道修道，观真如体‘名非安立谛’之无漏智慧也。五、现观边智谛现观正观真如之体后边，更观真如之相，‘名安立谛’为见道修道之智谛也。六、究竟现观究竟位，即为无学道中之一切诸智。此中后三为现观之自性，前三为现观俱起之法，均与三观中之事现观同。
		</desc>
	</Doc>
	<Doc>
		<title>六相</title>
		<desc>
            六相者：一总相，二别相，三同相，四异相，五成相，六坏相也。就凡夫所见之事相上言之，事相各各隔碍，不具六相。若就圣眼所见之诸法体性言之，则于一一事相中，见此六相圆融。以六相圆融之故，诸法即一真法界，无尽缘起也。一、总相者一含多德，如人身具眼耳等之诸根而成一体。二、别相者多德各各而非一，如身体虽为一，而眼耳等之诸根，各各不同。此二相为一身与诸根相对之平等差别二门也。三、同相者多德不乖角，具各各成一总之义，如眼等诸根，具各各成一身之义，而非他物。四、异相者多义相望，各异形类也，如眼等之相貌各异。此二相诸根互相望，而辨平等差别之二义也。五、成相者多义正缘起而成一总也，如诸根缘起而成一身。六、坏相者多义各住自法而不移动也，如诸根住自位而各自为用。此二相依同异之二相，而辨总别二相之果，平等差别二门也。又此六相，依体相用之三大，分平等差别之二门也。┌总相──────┐┌体┤││└别相──┐├─平等门│┌同相─→↓→──┤一切诸法┤相┤│││└异相──┤││┌成相─→↓→──┘└用┤└───┬─差别门└坏相──────┘
		</desc>
	</Doc>
	<Doc>
		<title>六行观</title>
		<desc>
            禅波罗密次第法门云六行观：谓厌下苦粗障，欣上胜妙利，各有因果，依此六法修行，是名六行观。一、厌苦观谓思惟身中所起心数，缘于贪欲，不能出离，是为因。若复思欲界报身，饥渴寒热，病痛刀杖等种种所逼，是为果。此苦因苦果，皆须厌恶也。二、厌粗观谓思惟欲界五尘，能起众恶，是为因粗。复思此身为三十六物之所成就，是为果粗。粗因粗果，皆须厌恶也。三、厌障观谓思惟烦恼障覆真性，不能显发，是为因障。复思此身质碍，不得自在，是为果障。因障果障，皆须厌恶也。四、忻胜观谓既厌欲界下劣贪欲之苦，即忻初禅上胜禅定之乐，是为因胜。复厌欲界饥渴等苦，即忻初禅禅味之乐，是为果胜。得乐胜苦，皆须忻喜也。五、忻妙观谓既厌欲界贪欲五尘之乐，心乱驰动为粗，即忻初禅禅定之乐，心定不动，是为因妙。复厌欲界臭秽之身，如镜中像，虽有形色，无有质碍，是为果妙。得妙胜粗，皆须忻喜也。六、忻出观谓既厌欲界烦恼盖障，即忻初禅心得出离，是为因出。复厌欲界之身，质碍不得自在，即忻初禅获得五通之身，自在无碍，是为果出。得出胜障，皆须忻喜也。
		</desc>
	</Doc>
	<Doc>
		<title>六因</title>
		<desc>
            六因者，一能作因，二俱有因，三同类因，四相应因，五遍行因，六异熟因。一、能作因一切有为，唯除自体，以一切法为能作因，由彼生时，无障住故。二、俱有因谓心王与心所，更相佐助，如兄弟然。故名俱有因。三、同类因如过去善法与现在善法为因，现在善法与未来善法为因，恶法亦然。故名同类因。四、相应因谓心王与心所互相应也。以心王为因，则起心所。以心所为因，则起心王。彼此相应，名相应因。五、遍行因遍行因者，谓前已生遍行诸法。与后同地染污诸法，为遍行因。六、异熟因今世所行善恶之报，异世而熟，故名异熟因。
		</desc>
	</Doc>
	<Doc>
		<title>六欲</title>
		<desc>
            六欲者：一、色欲谓若见青黄赤白及男女等色，无智愚人，不知其患，心生贪着，是名色欲。二、形貌欲谓若见端容美貌，无智愚人，不知其患，心生贪着，是名形貌欲。三、威仪恣态欲谓若见行步轻徐，举止详缓，扬眉顿脸，含笑娇盈，无智愚人，不知其患，便生爱染，是名威仪恣态欲。四、言语音声欲谓若闻巧言美语，称情适意，音声清雅，歌咏赞叹，无智愚人，不知其患，便生爱着，是名言语音声欲。五、细滑欲谓男女身分，软细滑泽等，无智愚人，不知其患，耽染没溺，是名细滑欲。六、人相欲谓若男若女，必得所爱之人，互相贪染，是名人相欲。
		</desc>
	</Doc>
	<Doc>
		<title>六欲天</title>
		<desc>
            六欲天者，福德与诸天为一趣。而饮食、男女、睡眠三事，与色、声、香、味、触五欲，与余五道为一界。故论六趣则为天趣，论三界则属欲界也。一、四王天四王即护世四大天王也。并其眷属，总名四王天。此皆上品十善所感，或是不杀戒增上功德所感，或是一日一夜斋戒之力所感。身长五十七丈，以人间五十年，为一昼夜，寿五百岁，计人间数，即是九百万年。然亦有中夭者，死时五衰相现，甚大苦恼，阴阳如人世。一、东方持国天王主乾闼婆众。二、南方增长天王主鸠盘茶众。三、西方广目天王主龙众。四、北方多闻天王主夜叉众。二、忉利天。亦是上品十善所感，或是不杀不盗两戒增上功德所感，或是一日一夜斋力所感。天身长百五十丈，唯帝释身长三百丈。以人间百年为一日夜，寿一千岁，合人间三千六百万年。中夭并五衰相，与前天同。后诸天中，亦皆准知，此天以相抱为阴阳。一、善法堂天帝释天王所居，在各天中央。二、南八天山峰天、山顶天、善见城天、钵私他天、俱吒天、杂殿天、欢喜园天、光明天。三、西八天波利耶多天、离险岸天、谷崖岸天、摩尼藏天、旋行天、金殿天、鬘形天、柔软天。四、北八天杂庄严天、如意天、微细行天、歌音喜乐天、威德轮天、日行天、阎摩那娑罗天、速行天。五、东八天影照天、智慧行天、众分天、曼陀罗天、上行天、威德颜天、威德焰轮光天、清净天。三、夜摩天此是上品十善，兼学坐禅所感，或是不杀、不盗、不邪淫、三戒增上功德所感，或亦八戒、十戒等功德所感。身长二百二十五丈，以人间二百年为一昼夜，寿二千岁，以身相近为阴阳。四、兜率天梵云兜率，此翻知足，谓于五欲境知止足故。上品十善兼得细住所感，或是身三、口四、七支戒品增上功德所感，或亦八戒、十戒等力所感。身长三百丈，人间四百年为一日夜，寿四千岁，以执手为阴阳。内院兜率天中，别有一生补处菩萨所居，名为内院。故大佛顶经云：‘乃至劫坏，三灾不及也。’菩萨修行十善，乐习禅观，发心亲近补处大士，乃得上生。五、化乐天谓此天自化五尘而娱乐故。上品十善，兼成欲界中定所感。身长三百七十五丈，人间八百年为一日夜，寿八千岁，以相熟视为阴阳。六、他化自在天谓此天假他所化乐事，以成己乐，即欲界天主。上品十善兼成未到地定所感。身长四百五十丈，人间一千六百年为一日夜，寿一万六千岁，以暂瞬目为阴阳。魔罗天第六天上，别有魔罗所居天，他化天摄。大佛顶经云：‘纵有禅定多智现前，若不断淫，必落魔道。上品魔王，中品魔民，下品魔女。彼等诸魔，亦有徒众，各各自谓成无上道。’又云：‘善男子！穷诸行空，己灭生灭，而于寂灭，精妙未圆。观命互通，却留尘劳，恐其销尽。是人则堕真无真执，发邪思因，立炽尘果，违远圆通，背涅盘城，生天魔种。’大约或行福德，或修禅定，或学智慧，但由不能专持梵行，深堕爱网，遂成魔侣也。既恋尘劳，必与出世净法，为怨为障。
		</desc>
	</Doc>
	<Doc>
		<title>六种治魔法</title>
		<desc>
            凡治魔障者，或念三皈五戒等，或诵般若经菩萨戒本等，及大乘方等经所说之治魔咒，又或以念佛治之，贤首五教仪开为六门：一、觉悟无惑二、善识诃责三、止观破除四、经咒加持五、永固正念六、增进功行以上六门，或渐次用而销，或一时用而灭，或少分用而止，或全分用而破，如是不遭邪虑，发明圆定，方名为善修者矣。
		</desc>
	</Doc>
	<Doc>
		<title>略说命终及趣生相</title>
		<desc>
            命终及趣生之相，言之至繁，兹略出之。一、饿鬼业尽生天相终时不患饥渴，见饮食唯以目视，见可乐即便往趣。二、畜生业尽生天相临终即见光明，痴心薄少，智慧渐开，可乐即便往趣。三、地狱业尽生天相地狱中死已，不复更生，忽于空中，见歌舞戏笑，香风触身，即得生天。四、天命终还生天上相其天命终不失己身庄严之具，亦无余天坐其本处，从下天生上天，则有可爱胜相。从上天生下天，则见园林池皆不如前。饥渴苦恼，渴仰欲得即便往生。
		</desc>
	</Doc>
	<Doc>
		<title>略说诸天欲</title>
		<desc>
            楼炭正法经说诸天欲：一、四王忉利行欲之时，男女形交，同于世人，而不泄精。二、夜摩天上，喜相抱持，或但执手，而为究竟。三、兜率陀天，意嬉笑语，即为究竟，不待相抱。四、化乐天中，共相瞻视，即为究竟，不待笑语。五、他化天中，但闻语声，或闻香气，即为究竟，不待瞻视。
		</desc>
	</Doc>
	<Doc>
		<title>伦理</title>
		<desc>
            五事敬父母供养无乏、乃至不断父母所作正业。五事事父母念家事、乃至承父母之欢心。又五事事父母念治生、乃至父母有病恐惧求医治之。视子五事使去恶就善、乃至给与家中所有。事夫五事夫从外来当起迎之等。对夫十四事所作须尽心等。为女人者五事应晚眠早起等。五种妇法如母之妇、乃至如夫之妇。妇人五事情无憍慢、乃至善名称扬。妇三恶法未瞑已眠等。为人妇四事似母、乃至似婢。为妇五事出入当敬妇等。五事安养其妇正心敬之等。敬奉师长五事供给所需、乃至从师闻法善持不忘。事师五事当敬惮之、乃至当从后称誉。五事视弟子顺法调御、乃至尽己所知诲授不吝。五事可教诃弟子不信、乃至近恶知识。教诃弟子五法不语共语、乃至不同室。王行四恩当布施给护不足等。居位者五不可不可贪心、乃至快心。奉事主五事早起、乃至称扬主名。于僮使五事随能使役、乃至纵其休假。朋友三要法见失辄相晓谏等。亲友具七法能作所难作、乃至贫贱不轻。朋友五事见作罪私往屏处谏晓呵止之等。友有四品如花、乃至如地。恶知识四辈内有怨心外强为智识等。又恶知识四难晓谏等。又恶知识四小侵之便大怒等。善知识四辈外如怨家内有厚意等。又善知识四辈见人贫穷悴乏令治生等。又善知识四辈如吏所捕等。亲属五事彼此若作恶业须常相劝化呵谏至改去而止等。所奉四事为敬养父母妻子等。有国七法不衰数相聚会讲论政事修备自守等。胜光问国王法略。
		</desc>
	</Doc>
	<Doc>
		<title>轮回</title>
		<desc>
            观种种众生，居种种生灭海中，生此死彼，迁流不息，无非一轮回之相而已。盖众生自无始以来，展转生死于六道之中，如车轮之旋转，无有已时，故曰轮回，或曰轮转，或曰流转。流，相续义；转，生起意。有为法之因果，相续而生起。即一切凡夫作善恶之业，依苦乐之果，轮回于六趣者是也。
		</desc>
	</Doc>
	<Doc>
		<title/>
		<desc>众生所以处处着者，为有所迷故。迷故有着，着故三道生，三道生故轮回现，故着可为轮回之总因，而迷又为着之原因也。</desc>
	</Doc>
	<Doc>
		<title>迷悟为因</title>
		<desc>
            迷于事理为迷，开真实之智见为悟。迷之义亦多矣，如曰迷惑，即谓谬于事理为迷，不明事理为惑。如曰迷妄。即谓闇于事理曰迷，虚而不实曰妄。或曰迷倒谓迷心倒转于事理。或曰迷没，谓迷情没在于非理。或曰迷心，谓转倒事理之妄心，然一切言迷，不出二者：一者迷事，二者迷理。一、迷事不达缘起之诸法曰迷事。二、迷理闇法性之真理曰迷理。悟者对迷立言，既知于迷，则悟自显。盖悟者开真实之智见，即是不迷，故不迷即悟矣。
		</desc>
	</Doc>
	<Doc>
		<title>秘密三昧耶戒</title>
		<desc>秘密三昧耶戒，略曰三昧耶戒，又曰佛戒、一道戒、三世无障碍戒。密教戒律之名也。三昧耶为平等之义，以身语意之三业，平等不二，为戒之本义，故曰三昧耶戒。异于显教之诸戒，故曰秘密。</desc>
	</Doc>
	<Doc>
		<title>灭病</title>
		<desc>于一切法执灭者，略说亦有四种。云何为四？</desc>
	</Doc>
	<Doc>
		<title>灭谛</title>
		<desc>灭以灭无为义。结业既尽，则无生死之患累，故名为灭。灭前苦集，显偏真理。因灭会真，灭非真谛。</desc>
	</Doc>
	<Doc>
		<title>灭谛</title>
		<desc>
            灭以灭无为义，结业既尽，则无生死之患累，故名为灭。一、若发见思无漏真明，具三十四心断结，则三界九十八使皆灭。以烦恼结使灭故，三界业亦灭，若三界业烦恼灭者，即是灭谛有余涅盘也。二、因灭因果灭，舍此报身时，后世苦果，永不相续，名入无余涅盘，真灭度也。灭理不虚，故名为谛。
		</desc>
	</Doc>
	<Doc>
		<title>灭谛下四行</title>
		<desc>灭谛下四行者：一、尽行谓观涅盘种种苦尽，故名尽行。二、灭行谓观涅盘诸烦恼火灭，故名灭行。三、妙行谓观涅盘一切中第一，故名妙行。四、出行谓观涅盘离世间生死法，故名为出也。</desc>
	</Doc>
	<Doc>
		<title>灭恶复不着善</title>
		<desc>
            前言善恶，本属对名，兹叙真实。宜知不着，盖对待于恶，姑有善名。究竟指归，宜双不取。一、灭恶无杀无盗无淫，身之三恶灭。无妄语无绮语无恶口无两舌，口之四恶灭。无贪无嗔无痴，意之三恶亦灭。诸恶不作，自无恶业能拘。二、不着善虽不杀生而能救护生命，不有此善，是为不着于善。乃至虽不邪见而能正信因果，不有此善，是为不着于善。众善奉行而亦不着，自不为善业所系。恶固当灭，善亦不着。善恶同无，乃真清净。
		</desc>
	</Doc>
	<Doc>
		<title>名色</title>
		<desc>名色者，五蕴之总名。受想行识之四蕴曰名，色之一蕴曰色。受等之四蕴，皆为心识之法，无形体可见，仅可知其名，故谓之名。色之一蕴，为极微所成，有质碍之物体，是谓之色。</desc>
	</Doc>
	<Doc>
		<title>名色</title>
		<desc>
            法界次第云：‘行者初受一期妄报，歌罗逻时，但有名色二法。当知名色，即是一切世间出世间法之根本。能生一切法，普摄一切法，即是一切法。若诸大圣，说一切法门，皆约名色而分别之。无有一法，出于名色故。’智度论偈云：‘一切诸法中，但有名与色，若欲如实观，但当观名色。虽痴心多想，分别于异事。更无有一法，出于名色者。’云何为名？即是心及相应数法。虽有能缘之用，而无质碍可寻。既异于色而有心意识及诸数法，种种之别名，故谓之名也。云何为色？即是十入及一入少分。皆是有形质碍之法，并无知觉之用，既异于心意识法，故称为色也。由此名色，开为蕴处界三科。
		</desc>
	</Doc>
	<Doc>
		<title>名言种子</title>
		<desc>
            名言种子有其二种：一、表义名言种子因名起种，名表义名言种子。表义名言，即能诠义。音声差别，非诠表声，非是名言。然名是声之屈曲差别，唯无记性，不能熏成色心等种。以因名故，心随其名，变似五蕴三性法等而熏成种。虽亦有依句等而成熏习，总说为名。诠召诸法，名最胜故，名言进退，摄句字故。二、显境名言种子不因名言熏成种子，名显境名言种子。显境名言，即能了境心心所法，即是一切七识见分等心，非相分心。此见分等，实非名言能显所了境，如言说名显所诠法，故名为名。表义名言，唯第六识缘之熏习，余皆不缘，亦不能发，显境名言，通前七识，非第八识随二名言所熏成种，作有为法各别因缘。
		</desc>
	</Doc>
	<Doc>
		<title>名义</title>
		<desc>
            戒坛又曰戒场，授戒之戒场也。戒师又谓之戒和尚，即授戒师也。律师善解戒律者，称曰律师。戒牒受戒之证书，名曰戒牒。戒腊受戒之年数，谓之戒腊。比丘之坐次，依戒腊之多少而定。斋月年三斋月，一月、五月、九月。斋日月六斋日，初八、十四、十五、二十三、二十九、三十。
		</desc>
	</Doc>
	<Doc>
		<title>明法</title>
		<desc>云何为解？谓能明耳。明何所明，谓一切法，明一切法，有要领，有分别，就众生妄惑之要领上辨之，名曰辨惑。就一切法之分别上明之，名曰明法。下分述之：</desc>
	</Doc>
	<Doc>
		<title>明法</title>
		<desc>
            何以得解？谓能明耳？明何所明，谓一切法。佛学辞典曰：‘法者如小者、大者、有形者、无形者、真实者、虚妄者，事物其物者，道理其物者，皆悉有法也。’唯识论因以自体任持与轨生物解二义解法。自体任持者，如竹有竹之自体，梅有梅之自体，有形者有有形之自体，无形者有无形之自体，为保任维持其自体也。轨生物解者，如既各有自体，则自体有任持之状，只限于有体不能容无体。谓法者，摄无体该尽一切也。下按开合之不同，以一切法或但为二，是名名色，或开为五，或开为十二、为十八、为百，所谓五蕴、十二处、十八界及五位百位是也。设更广之，其数数百乃至无量，非本编范围所及焉。
		</desc>
	</Doc>
	<Doc>
		<title>明十二因缘因果</title>
		<desc>四教仪云：‘一明三世十二因缘者，过去二因，现在五果，现在三因，未来二果。’一、过去二因谓无明、行。二、现在五果谓识、名色、六入、触、受。三、现在三因谓爱、取、有。四、未来二果谓生、老死。</desc>
	</Doc>
	<Doc>
		<title>明十二因缘之三道</title>
		<desc>
            忧悲苦聚，是为三世。合明十二因缘，是十二因缘，有三种道。一、烦恼道二、业道三、苦道是三道，更互为因缘。从无始已来，生死不绝，至于今身，若不修观智，未来流转，忧悲苦恼，无有边际。若修观智，则无明灭，乃至老死忧悲苦恼皆悉灭也。譬如千年闇室，若不置之一灯，其室方将永闇。若置之一灯，则故闇皆灭，新闇不生也。
		</desc>
	</Doc>
	<Doc>
		<title>明义</title>
		<desc>
            ‘十住心’十住心者，真言宗之教相判释也。其名目虽本于大日经十心品，并大日经疏，亦本于菩提心论，释摩诃衍论。至其本质，实可称为日本弘法大师之独创，故其本据，在弘法之十住心论及秘藏宝钥。一、异生羝羊心异生为凡夫六趣四生等各异之生，即如所谓群生也。羝羊为牡羊，其性下劣，除求水草念淫欲外，他非所知，以譬凡夫愚痴闇昧，不解世理，醉生梦死，非道恶人，无信无德者。二、愚童持斋心愚童者，愚昧之童子也。持斋者，持八关斋也。恶者非始终为恶，为内薰与外缘所诱，亦修五戒十戒等善，作忠孝仁义礼智等德者是也。三、婴童无畏心婴童为母所抱则安，愿生于天，得神佛拥护则满足，如云外道生天，暂得苏息，乃修四禅六行之生天教也。以上为世间三个之住心，摄于胎藏界曼荼罗第三大院外金刚部之众。以下为出世间：四、唯蕴无我心入佛之法门最初之住心也。畏生死，厌苦，愿寂灭涅盘者，观四谛之理，执三世实有，法体恒有，得唯我空者，即声闻乘之佛法也。如小乘二十部俱舍成实是也。五、拔业因种心较前者更进，处于无佛世界，修无言等业，见飞花落叶，观十二因缘之法者，即烦恼所作之因虽拔，而其习气未薰在者，如缘觉乘是也。以上二乘小乘教之类，摄于胎曼释迦院之眷属。六、他缘大乘心他缘与无缘同，住于自他怨亲平等之观，悟真如平等，度众生界，使归入佛界也。正与法相宗所教相当，弥勒菩萨之内证法门也。七、觉心不生心从前心之赖耶缘起，进一步入于心境俱空之证，觉悟心性之不生不灭。说三论宗，所谓八不中道，起信论所说当之，此文殊菩萨之内证也。以上二心为三乘教。八、一道无为心又名如实一道心，如实知自心，空性无性心，法华所说。以心即境，无为无相为极意，大日经谓为如实知自心，配于天台宗，观音菩萨之内证也。九、极无自性心有浅深之二释。浅释者，华严法界诸相，即真如实相，真如无自性，随变不守自性，染净真妄交辙，事事无碍，重重无尽之义也。深释者，是由毗卢遮那之教觉而无自性。华严之法门当之，以为普贤菩萨之内证。以上九心，是为显教之摄也。十、秘密庄严心秘密者，金胎两部，六大、三密、五相、五智等之无尽法门也。等觉十地，亦不能见闻。其法门之德，谓之庄严，即真言宗教之心地也。此十住心有横竖二者：横十住心者，于一十住心，又有十住心，委如十住论。横十住心，为胎藏界之十住心。竖十住心，为金刚界之十住心，胎金不二之处，谓为不二之十住心。
		</desc>
	</Doc>
	<Doc>
		<title/>
		<desc>
            三魔烦恼、五阴、生死。四魔三魔、加天魔。八魔四魔、加无常、无乐、无我、无净之四。十魔蕴、乃至菩提法智。三魔善知识、三昧、菩提心。五魔天、罪、行、恼、死。五阴魔色、受、想、行、识。色阴魔十出碍、乃至变形。受阴魔十悲愍、乃至爱欲。想阴魔十怪鬼、乃至天眷。行阴魔十无因、乃至涅盘。识阴魔十冥谛、乃至独伦。二类魔界内、界外。界内魔十精灵、乃至心念。界外魔十三昧、乃至果位。
		</desc>
	</Doc>
	<Doc>
		<title/>
		<desc>魔智度论曰：‘除诸法实相，余残一切法，尽名为魔。’</desc>
	</Doc>
	<Doc>
		<title>魔事</title>
		<desc>经中叙魔事至多，兹略出其名耳。</desc>
	</Doc>
	<Doc>
		<title>母之十德</title>
		<desc>
            心地观经报恩品曰母有十德：一、名大地于母胎中为所依故。六、名庄严以妙璎珞而严饰故。二、名能生经历多苦而能生故。七、名安隐以母怀抱为止息故。三、名能正恒以母手理五根故。八、名教授以善巧方便教导子故。四、名养育随四时宜能长养故。九、名教诫以善言辞离众恶故。五、名智者能以方便生智慧故。十、名与业能以家业付嘱子故。善男子！是故汝等勤加修习，报父母恩。
		</desc>
	</Doc>
	<Doc>
		<title>内六入</title>
		<desc>
            内六入者，此之六法，亲故属内，为识所依，故名为入。亦名根者，根以能生为义，此六既并有生识之功，故通名根也。一、眼入身分对色，能见色之处名眼。眼是四大造色，体为十色共成。所谓四、四微、身根微、眼根微也。二、耳入身分对声，能闻声之处名耳。耳是四大造色，亦为十色共成。谓四大、四微、身根微、耳根微也。三、鼻入身分对香，能闻香之处名鼻。鼻是四大造色，亦为十色共成。谓四大、四微、身根微、鼻根微也。四、舌入身分对味，能知味之处名舌。舌是四大造色，亦为十色所成。谓四大、四微、身根微、舌根微也。五、身入六分假合之体，对触能觉触处，皆名为身。身是四大造色，但有九色所成。谓四大、四微、身根微也。六、意入心对一切法，即有能知法之用。名之为意，意者即心王也。是中除诸心数法，但取心王，以为意入。
		</desc>
	</Doc>
	<Doc>
		<title>南山三观</title>
		<desc>
            止观辅行云南山三观：即终南山宣律师之所立也。一、性空观性，即性分也。谓声闻缘觉小乘之人，观因缘所生一切诸法，其性本空，皆无有我。常以此理，照察自心，故名性空观。二、相空观相，即相状也。谓藏通二教菩萨，观因缘所生一切诸法，其相本空。但众生情执，妄见种种差别之相。常以此理，照察自心，故名相空观。三、惟识观识，即心识也。谓别圆二教大菩萨，皆了世间一切外尘诸法，自性清净，本来无实。此理深妙，惟意缘知，故名惟识观。
		</desc>
	</Doc>
	<Doc>
		<title>南洲</title>
		<desc>吾人现居之大地，为娑婆世界三千大千中之一小世界内之南瞻部洲。</desc>
	</Doc>
	<Doc>
		<title>能所引生</title>
		<desc>能所引生者：一、无明及行，名能引支，能引识等五果种故。二、识等五种，名所引支，是前二支所引发故。三、爱取及有，名能生支，近生当来生老死故。四、生及老死，名所生支，是爱取有近所生故。</desc>
	</Doc>
	<Doc>
		<title>能造大种</title>
		<desc>有四大种能造诸色，地、水、火、风，种是类义，其性广大能生诸色，故名大种。一、地谓坚劲性。二、水谓流湿性。三、火谓温热性。四、风谓动性。</desc>
	</Doc>
	<Doc>
		<title>念佛</title>
		<desc>
            念佛有总别之分，就总言之有三种：一、称名念佛口称佛名也。二、观想念佛静坐而观，念佛之相好功德也。三、实相念佛观佛之法身，非有非空，中道实相之理也。此于往生要集，配对定散有相无相而为四种：一、定业念佛即上之观想念佛也。二、散业念佛即上之称名念佛也。三、有相念佛即上之定业念佛与散业念佛也。四、无相念佛即上之实相念佛也。以上所述，乃定散事理之四者，此中有相念佛，即定散之二者，故言其体，则为定散与实相之三种。顾就总之念佛而论，念佛之言，虽通于定散事理，然净土门所劝者，乃属于散业之称名，事之念佛也。其次就别言之，乃对于观佛，而别立念佛之言也。此时于观佛之中，摄观想与实相之二种念佛，因之称名念佛，单名之曰念佛，如观佛三昧念佛三昧之对称是也。念佛专取称名者，乃净土门一家之洪范，于念声是一之释而知之。往生要集曰：‘明寻常念相者，此有多种，大分为四：一定业，谓坐禅入定观佛。二散业，谓行住坐卧散心念佛。三有相业，谓或观相好，或念名号，遍厌秽土，专求净土。四无相业，谓虽称念佛，欣求净土，而观身土，即毕竟空，如幻如梦，即体而空，虽空而有，非有非空，通达此无二真入第一义空，是名无相业。’‘念佛三昧’有二种：一、一心观佛之相好，或一心观法身之实相，或一心称佛名，此等修行法，谓之念佛三昧，是因行之念佛三昧也。二、为此三种之因行所成，如心入禅定，或佛身现前，或法身实相，谓之念佛三昧，是果成之念佛三昧也。因行之念佛三昧，谓之修，果成之念佛三昧，谓之发得。念佛三昧经云念佛三昧，则为总摄一切诸法，是故非声闻缘觉二乘境界。智度论曰：‘念佛三昧，能除种种烦恼及先世罪。’
		</desc>
	</Doc>
	<Doc>
		<title>涅盘</title>
		<desc>
            涅盘义别，略有四种：一、本来自性清净涅盘谓一切法相真如理，虽有客染，而本性净，具无数量微妙功德，无生无灭，湛若虚空，一切有情，平等共有，与一切法，不一不异，离一切相，一切分别，寻思路绝，名言道断，唯真圣者自内所证，其性本寂，故名涅盘。二、有余依涅盘谓即真如出烦恼障，虽有微苦所依未灭而障永寂，故名涅盘。三、无余依涅盘谓即真如，出生死苦，烦恼既尽，余依亦灭，众苦永寂，故名涅盘。四、无住处涅盘谓即真如出所知障，大悲般若，常所辅翼，由斯不住生死涅盘，利乐有情，穷未来际，用而常寂，故名涅盘。
		</desc>
	</Doc>
	<Doc>
		<title>朋友</title>
		<desc>
            因果经曰朋友有三要法：一、见失辄相晓谏。三、在苦厄不相弃舍。二、见好事深生随喜。四分律曰友要具七法，方成亲友：一、能作所难作。五、互相覆藏。二、与所难与。六、遭苦不舍。三、忍所难忍。七、贫贱不轻。四、密事相告。六方礼经曰人见亲属朋友，当有五事：一、见作罪恶，私往屏处，谏晓呵止之。二、少有急，当奔趣救护之。三、有私语，不当为他人说。四、当相敬礼。五、所有好物，当多分与之。孛经曰友有四品，不可不知。有如花之友，有如称之友，有如山之友，有如地之友。一、何谓如花好时插头，萎则捐弃，富贵则附，贫贱则弃，是为花友。二、何谓如称物重则低，物轻则慢，是为称友。三、何谓如山譬鸟兽集金山上，羽毛蒙光，己贵则能荣人富贵，富贵同欢，是为山友。四、何谓如地百谷财宝，一切与共，施给养护，恩厚不薄，是为地友。六方礼经曰佛言，恶智识有四辈：一、内有怨心，外强为智识。二、面前为好语，背后为恶言。三、苟有缓急，面前愁苦，背后欢喜。四、外若亲厚，内兴怨谋。善知识复有四辈：一、外如怨家，内有厚意。二、于人前直谏，于外道人善。三、病瘐县官，为其征讼忧解之。四、见人贫贱，不弃捐，念求方便欲富之。恶知识复有四辈：一者、难晓谏，教之作善，故与恶者相随。二者、教之莫与喜酒人为伴，故与嗜酒人相随。三者、教之自守，益更多事。四者、教之与贤者为友，故与博奕为厚。善知识复有四辈：一者、见人贫穷悴乏，令治生。三者、日往消息之。二者、不与人诤计校。四者、坐起常相念。善知识复有四辈：一者、为吏所捕，将归藏匿之，于后解决之。二者、有病瘐，将归养视之。三者、知识死亡，棺敛视之。四者、知识已死，复念其家。恶知识复有四辈：一者、小侵之便大怒。三者、见人有急时避人走。二者、有急倩使之不肯行。四者、见人死亡弃不视。佛言：‘择其善者从之，恶者远离之，我与善知识相随，自致成佛。’佛本行经曰：‘世尊与长老难陀共入迦毗罗婆苏都，至一卖鱼店，告难陀言：“汝入此鱼店，取彼腐鱼上所铺茅草一把来。”难陀如教取来，佛言：“汝以手把持稍顷，乃放于地。”难陀即持彼草，经一时间，而放地上，尔时佛告难陀：“嗅汝之手，当有何气？”难陀答言：“唯有不净腥臭耳。”佛言：“实然，若人亲近诸恶智识，与为朋友，相处少时，即习染恶业，恶名远闻。”’又曰：‘世尊又与长老难陀，共至香店，告言：“汝取此店香囊。”难陀如教，从店上取香囊。佛言：“汝经一漏刻间，手持其香，而后放下。”难陀如命，经一刻间，乃放地上，尔时佛告难陀：“汝今自嗅其手，当有何香？”难陀白佛言：“世尊，其手香气，微妙难量。”佛言：“实然，若人亲近诸善智识，常自随顺，习染其德，必成大名。”’
		</desc>
	</Doc>
	<Doc>
		<title>毗梨耶波罗密</title>
		<desc>
            法界次第云：‘毗梨耶秦言精进，欲乐勤行善法，不自放逸，谓之精进。’精进有二种：一者身精进，二者心精进。一、若身勤修善法，行道礼诵讲说劝助开化，是为身精进。二、若心勤行善道，心心相续，是为心精进。复次：一、勤修施戒善法，是为身精进。二、勤修忍辱禅定智慧，是为心精进。如是等种种分别身心精进之相不同，今不具辩，若菩萨以质直清净心，修是二种精进，故名为毗梨耶，‘波罗密’波罗密翻名如前。若菩萨能于精进具足修五种心者，是时毗梨耶名波罗密。何等五？一者菩萨知精进实相，身心虽不可得，而能勤修一切善法。余四心如檀中分别。菩萨若能于精进中，具此五心者，随所勤修善法，因中说果，皆具三义。是以菩萨精进，名为行毗梨耶波罗密。若至无上菩提佛果，方是毗梨耶波罗密具足成就。
		</desc>
	</Doc>
	<Doc>
		<title>破二执</title>
		<desc>破二执者，破我执法执也。二执义见前。</desc>
	</Doc>
	<Doc>
		<title>破法执不应理</title>
		<desc>
            唯识论云：‘诸外道辈品类虽多，所执有法，不过四种：’一、执有法与有等性其体定一如数论等彼执非理，所以者何？勿一法即有性故。皆如有性，体无差别，便违三德我等体异，亦违世间诸法差别。又若色等即色等性，色等应无青黄等异。二、执有法与有等性其体定异如胜论等彼执非理，所以者何？勿一切法非有性故。如已灭无，体不可得，便违实等。自体非无，亦违世间现见有物。又若色等非色等性，应如声等非眼等境。三、执有法与有等性亦一亦异如无惭等彼执非理，所以者何？一异同前，一异过故，二相相违，体应别故。一异体同，俱不成故。勿一切法，皆同一体，或应一异，是假非实，而执为实，理定不成。四、执有法与有等性非一非异如邪命等彼执非理，所以者何？非一异执，同异一故。非一异言，为遮为表，若唯是表，应不双非。若但是遮，应无所执。亦遮亦表，应互相违。非表非遮，应成戏论。又非一异，违世共知有一异物，亦违自宗色等有法，决定实有，是故彼言，唯矫避过。
		</desc>
	</Doc>
	<Doc>
		<title>破惑</title>
		<desc>
            ‘无我’小乘破一切凡夫之大惑，是曰无我。无我又曰非我，我者常一之体，有主宰之用者之谓。于人身有此执，曰人我。人我又分为二，于自己有此执，曰自我。于他有此执，曰他我。然人身为五蕴之假和合，无常一之我体，则人我自我他我之无，自无待言，是毕竟无我也，是为究竟之真理。无我之义，甚深甚微，兹但略标，义不细述。
		</desc>
	</Doc>
	<Doc>
		<title>破惑</title>
		<desc>
            ‘二无我’百法明门论云：‘一切法无我。’言无我者，略有二种：一、补特伽罗无我补特伽罗，此云有情。有情无我，即生空也。有情无我者：如百法五位之中，若云心即是我，则心且有八，何心是我？又一一心念念生灭，前后无体，现在不住，以何为我？若云心所是我，则心所有五十一，何等心所是我？三际无性亦然，若云色法是我，则胜义五根，不可现见，浮尘五根，与外色同，生灭不停，何当有我？若云不相应行是我，则色心有体，尚不是我，此依色心分位假立，又岂是我？若云无为法是我，对有说无，有尚非我，无岂成我？故知五位百法，决无真实补特伽罗可得也。二、法无我依于俗谛，假说心心所色不相应行种种差别，约真谛观，毫不可得，但如幻梦，非有似有，有即非有。又对有为，假说无为，有为既虚，无为岂实。譬如依空显现狂华，华非生灭，空岂有无，是知五位百法，总无实法，无实法故，名法无我也。
		</desc>
	</Doc>
	<Doc>
		<title>破惑</title>
		<desc>由一切相，生一切惑，无相之法，举一切相而尽破之，是为破惑。</desc>
	</Doc>
	<Doc>
		<title>破三惑</title>
		<desc>三惑者，见思、尘沙、无明也。无明翳乎法性，尘沙障乎化导，见思阻乎空寂。用空观破见思，用假观破尘沙，用中观破无明。</desc>
	</Doc>
	<Doc>
		<title>破执我不应理</title>
		<desc>
            唯识论云：‘如何实我不可得耶？’诸所执我，略有三种：一者、执我体常周遍量同虚空随处造业受苦乐故此执非理，所以者何？执我常遍，量同虚空，应不随身受苦乐等。又常遍故，应无动转，如何随身能造诸业？又所执我，一切有情为同为异？若言同者，一作业时，一切应作；一受果时，一切应受；一得解脱时，一切应解脱；便成大过。若言异者，诸有情我，更相遍故，体应相杂。又一作业，一受果时，与一切我，处无别故，应名一切所作所受。若谓作受，各有所属，无斯过者，理亦不然。业果及身，与诸我合。属此非彼，不应理故。一解脱时，一切应解脱。所修证法，一切我合故。二者、执我其体虽常而量不定随身大小有卷舒故此亦非理，所以者何？我体常住，不应随身而有舒卷。既有舒卷，如橐龠风，应非常住。又我随身，应可分析，如何可执我体一耶？故彼所言，如童竖戏。三者、执我体常至细如一极微潜转身中作事业故此亦非理，所以者何？我量至小，如一极微，如何能令大身遍动？若谓虽小，而速巡身，如旋火轮，似遍动者。则所执我，非一非常，诸有往来，非常一故。又所执我，复有三种：一者、即蕴理且不然，我应如蕴，非常一故。又内诸色，定非实我。如外诸色，有质碍故，心心所法，亦非实我。不恒相续，待众缘故。余行余色，亦非实我。如虚空等，非觉性故。二者、离蕴理亦不然，应如虚空，无作受故。三者、与蕴非即非离理亦不然。许依蕴立，非即离蕴，应如瓶等，非实我故。又既不可说有为无为，亦应不可说是我非我。故彼所执，实我不成。又诸所执实有我体，为有思虑，为无思虑？一、若有思虑应是无常，非一切时有思虑故。二、若无思虑应如虚空，不能作业，亦不受果。故所执我，理俱不成。又诸所执，实有我体，为有作用，为无作用？一、若有作用如手足等，应是无常。二、若无作用如兔角等，应非实我。又诸所执实有我体，为是我见所缘境否？一、若非我见所缘境者汝等云何知实有我？二、若是我见所缘境者应有我见，非颠倒摄，如实知故。若尔如何执有我者所信至教，皆毁我见称赞无我？言无我见，能证涅盘；执着我见，沉沦生死。岂邪见能证涅盘，正见翻令沉沦生死？又诸我见不缘实我，有所缘故。如缘余心，我见所缘，定非实我，是所缘故。如所余法，是故我见，不缘实我，但缘内识，变现诸蕴，随自妄情，种种计度。
		</desc>
	</Doc>
	<Doc>
		<title>仆对于主</title>
		<desc>长阿含经曰僮使复以五事奉事其主，云何为五？一者、早起四者、作务以次二者、为事周密五者、称扬主名三者、不与不取</desc>
	</Doc>
	<Doc>
		<title>菩提心</title>
		<desc>
            佛学大辞典曰：‘菩提旧译为道，求真道之心曰菩提心。新译曰觉，求正觉之心曰菩提心。其意一也。’维摩经曰：‘菩提心是菩萨净土。’观无量寿经曰：‘发菩提心，深信因果。’智度论曰：‘菩萨初发心，缘无上道，我当作佛，是名菩提心。’观经曰：‘愿以此功德，平等施一切，同发菩提心，往生安乐国。’大曰经疏曰：‘菩提心即是白净信心义也。’又曰：‘菩提心名为一向志求一切智智。’
		</desc>
	</Doc>
	<Doc>
		<title>七财</title>
		<desc>
            十诵律云七财，财者信等七种出世间之法财也。一切众生，行此七法，资成道果，故谓之财。一、信财信即信心，谓信能决定受持正法，以为成佛之资，故名信财。二、进财进即精进，谓未能见真谛理，而一心精进，求出离道，以为成佛之资，故名进财。三、戒财戒即戒律，谓戒为解脱之本，能防身口意之非，止身口意之恶，以为成佛之资，故名戒财。四、惭愧财惭者惭天，愧者愧人，谓既能惭愧，则不造诸恶业，以为成佛之资，故名惭愧财。五、闻财闻为三慧之首，闻必能思，思必能修。谓若能闻佛声教，则开发妙解，如说而行，以为成佛之资，故名闻财。六、舍财舍即舍施，谓若能运平等心，无憎无爱，身命资财，随求即施，无所吝惜，以为成佛之资，故名舍财。七、定慧财定慧即止观也。定则摄心不散，止诸妄念；慧则照了诸法，破诸邪见。以为成佛之资，故名定慧财。
		</desc>
	</Doc>
	<Doc>
		<title>七常住果</title>
		<desc>
            楞严经云七常住果：常住者，无生无灭，不迁不变之谓也。果者在修曰因，在证曰果。谓此七种，即诸佛所证法身之果德也。以其清净圆满，体性坚凝，皆名常住果也。一、菩提以其无灭无生，不变不迁，是为常住果。二、涅盘以其无灭无生，不迁不变，是为常住果。三、真如离妄曰真，不异曰如，即诸佛所证真实无妄之德。以其无灭无生，不迁不变，是为常住果。四、佛性佛性者，觉性也，即诸佛所证真觉湛明之性，无染无净，离过绝非。以其无灭无生，不迁不变，是为常住果。五、庵摩罗识华言清净，又云白净无垢，此识即诸佛清净本源心体，湛若太虚，纤尘不立，非生死之所拘，非涅盘之能寂。以其无灭无生，不迁不变，是为常住果。六、空如来藏空如来藏者，含摄万法，而无所积聚也，即诸佛所证清净法身之体，烦恼荡尽，应用无穷。以其无灭无生，不迁不变，是为常住果。七、大圆镜智大圆镜智者，洞照万法，无所不知，即诸佛所得本有圆明觉照之智，应物无迹，体不动摇。以其无灭无生，不迁不变，是为常住果。
		</desc>
	</Doc>
	<Doc>
		<title>七方便</title>
		<desc>
            声闻修道之法，有七方便。天台四教仪集注云七方便，方谓方法，便谓便宜，犹善巧也。谓一切众生，欲出三界，断除烦恼惑业，而证真空涅盘之理，必先以此七种法门而为方便也。一、五停心停，止也，住也，心即虑知心也，谓众生一、多贪者以不净观治之二、多嗔者以慈悲观治之三、多散者以数息观治之四、愚痴者以因缘观治之五、多障者以念佛观治之修此五法，能止住五种妄心，故名五停心。二、别相念别，谓各别。相，谓行相。念，即观也。谓四念处。一、观身不净二、观受是苦三、观心无常四、观法无我四种行相，各别不同，故名别相念。三、总相念总相者，以身受心法四种，一念俱观。如观身不净，则知受心法皆不净，乃至观法无我。则知身受心亦无我，故名总相念。四、暖位暖者从喻立名，以前别相总相念处，观于四谛之境，能发相似之解，伏烦恼惑，得佛法气分，犹如钻木求火，虽火未现先得暖气，故名暖位。五、顶位顶者谓修四谛法所得相似之解，转复增胜，定观分明。在于暖位之上，如登山顶，观望四方，悉皆明了，故名顶位。六、忍位忍者忍可也，谓由前所得相似之解，增进善根，于四谛境，堪忍乐欲，故名忍位。七、世第一位世即世间也，谓修四谛所至此，渐明法性，将入初果，虽未得于圣道，而于世间，称为第一，故名世第一位。
		</desc>
	</Doc>
	<Doc>
		<title>七聚</title>
		<desc>
            翻译名义明七聚，聚即类聚，谓聚众律以成其类，随犯而制之，故名七聚也。比丘尼戒，总为七聚。一、波罗夷二者、不共住谓非但失道而已，复不得于说戒羯磨僧中共住。三者、堕落舍此身已，堕在阿鼻地狱也。二、僧残残者如人被斫，命虽未尽，而身已伤残也。谓若犯此罪，僧为作法忏除其过，故名僧残。三、偷兰遮华梵兼称，故云偷兰遮。谓大障一切善根也。四、波逸提谓犯此罪，死堕地狱也。五、提舍尼僧祗律云：‘此罪应对众发露忏悔是也。六、突吉罗又四分律本，名式叉迦罗尼，华言应当学。谓此戒微细难持，令其随学随守，是名应当学也。七、恶说恶说者谓口好恶说，多诸论议也。即突吉罗中，开出恶说，以成此七聚也。
		</desc>
	</Doc>
	<Doc>
		<title>七觉支</title>
		<desc>
            七支觉者，又谓之七觉分、七菩提分。法界次第云：‘七觉分：觉、即觉了，谓觉了所修之法，是真是伪也。’分即支分，谓此七种法，各有支派分齐，不相杂乱，故名七觉分，亦名七觉支。择进喜三觉分属慧，除舍定三觉分属定，念觉分兼属定慧。故摩诃止观云：‘修此七觉，即得入道是也。’一、择择法觉分，以智慧简择法之真伪也。又择谓拣择，谓用智慧观察诸法之时，善能择别真伪，而不谬取虚伪之法，故名择法觉分。二、进精进觉分，以勇猛之心，离邪行而行真法也。又不杂名精，无间名进，谓修诸道法之时，善能觉了，不行无益苦行，而于真正法中，常能用心专一，无有间歇，故名精进觉分。三、喜喜觉分，心得善法而生欢喜也。又喜即欢喜，谓心契真法，得欢喜时，善能觉了，此喜不从颠倒而生，住真法喜，故名喜觉分。四、除除觉分，亦名轻安觉支。断除身心粗重，而身心轻利安适也。又除即断除，谓断除诸见烦恼之时，善能觉了，除去虚伪之法，增长真正善根，故名除觉分。五、舍舍觉分，又名行舍觉支。舍诸谬妄一切之法，皆平心坦怀，更不追忆也。此行蕴所摄舍之心所，故云行舍。又舍即舍离，谓舍离所见念着之境，善能觉了，虚伪不实，永不追忆，故名舍觉分。六、定定觉分，心住一境而不散乱也。又定即禅定，谓发禅定之时，善能觉了诸禅，不生烦恼妄想，是名定觉分。七、念念觉分，常明记定慧而不忘，使定慧均等。又念即思念，谓修诸道法之时，善能觉了，常使定慧均平。若心昏沉之时，常念用择法、精进、喜、三觉分，观察诸法，令不昏沉。若心浮动之时，当念用除觉分，除身口之过非；用舍觉分，舍于观智；用定觉分，入正禅定，摄其散心，令不浮动，是名念觉分。总之于此七法，行者之心浮动时，用除、舍、定之三觉支而摄之。若心沉没时，则用择法、精进、喜之三觉支起之。念觉支常念定慧，不可废退。以此七事，得证无学果。
		</desc>
	</Doc>
	<Doc>
		<title>七十五法</title>
		<desc>
            一切诸法，可以七十五法括之。立七十五法者，以一切诸法，不外有为无为二种。有为法者，略分四种：一者色法，二者心法，三者心所法，四者不相应行法。第一色法，有十一种。一者五根，二者五境，三者无表色。一、五根者。一眼、二耳、三鼻、四舌、五身。二、五境者。一色、二声、三香、四味、五触，如前文五蕴所述。三、无表色。如前文五蕴所述。第二心法一，即心王，心王者即六识，谓：眼识、耳识、鼻识、舌识、身识、意识，如前文十八界六识条所述。第三心所法有四十六，分为六：一者大地法，二者大善地法，三者大烦恼地法，四者大不善地法，五者小烦恼地法，六者不定地法。一、大地法有十：一受、二想、三思、四触、五欲、六慧、七念、八作意、九胜解、十三摩地。一、受受谓三种领纳，苦乐俱非，有差别故。二、想想谓于境取差别相。三、思思谓能令心有造作。四、触触谓根境识和合生，能有触对。五、欲欲谓希求所作事业。六、慧慧谓于法能有简择。七、念念谓于缘明记不忘。八、作意作意者谓能令心惊觉。九、胜解胜解者谓能于境印可。十、三摩地三摩地者谓心一境。二、大善地法有十：一信、二不放逸、三轻安、四舍、五惭、六愧、七无贪、八无嗔、九不害、十勤，谓法恒于诸善心有彼法。一、信信谓令心澄净，有说于谛实业果中现前忍许，故名为信。二、不放逸不放逸者，修诸善法，离诸不善法。复何名修？谓此于善专注为性，能守护心，名不放逸。三、轻安轻安者谓心堪任。四、舍舍谓心平等性，无惊觉性，说名为舍。五、惭惭谓自增上及法增上，于所作罪，羞耻为性。六、愧愧谓世增上，于所作罪，羞耻为性。七、无贪无贪者谓贪对治，令深厌患，无著为性。八、无嗔无嗔者谓嗔对治，以慈为性。九、不害不害者谓无损恼。十、勤勤谓令心勇悍为性。三、大烦恼地法有六：一痴、二放逸、三懈怠、四不信、五昏沉、六掉举，谓法恒于染污心有彼法。一、痴痴者所谓愚痴，即是无明、无智、无显。二、放逸放逸者谓不修诸善，是修诸善所对治法。三、懈怠懈怠者谓心不勇悍，是为勤所对治。四、不信不信者谓心不澄净，是为信所对治。五、昏沉昏沉者谓身重心重，身无堪任，心无堪任。六、掉举掉举者令心不静。四、大不善地法有二：一无惭、二无愧，谓法恒于不善心有彼法。一、无惭于诸功德及有德者，无敬无崇，无所忌难，无所随属，说名无惭。又自观无耻，名曰无惭。二、无愧于诸罪过，不见怖畏，说名无愧。又观他无耻，名曰无愧。五、小烦恼地法有十：一忿、二覆、三悭、四嫉、五恼、六害、七恨、八谄、九诳、十憍，谓法少分染污心俱。一、忿忿谓除嗔及害，于情非情，令心愤发，说名为忿。二、覆覆谓隐藏自罪，说名为覆。三、悭悭谓财法巧施相违，令心吝着。四、嫉嫉谓于他诸兴盛事，令心不喜。五、恼恼谓坚执诸有罪事，由此不取如理谏悔。六、害害谓于他能为逼迫，由此能行打骂等事。七、恨恨谓于忿所缘事中，数数寻思，结怨不舍。八、谄谄谓心曲，由此不能如实自显，或矫非拨，或设方便，令解不明。九、诳诳谓惑他。十、憍憍谓染着自法为先，令心傲逸，无所愿性。六、不定地法有八：一寻、二伺、三睡眠、四恶作、五贪、六嗔、七慢、八疑。一、寻心之粗性为寻。二、伺心之细性为伺。三、睡眠谓不自在转心极昧略为性。四、恶作恶所作体，名为恶作。五、贪谓于五取蕴染爱耽着为性。六、嗔谓于有情乐作损害为性。七、慢谓对他心自举性，称量自他德类差别，心自举恃，凌懱于他。故名为慢。八、疑谓于谛等犹豫为性。第四不相应行法有十四：一得、二非得、三同分、四无想果、五无想定、六灭尽定、七命根、八生、九住、十异、十一灭、十二文身、十三名身、十四句身。一、得谓获成就，名之为得。二、非得与得相违，名为非得。三、同分有别实物，名为同分。四、无想果由修无想所得之果，名无想果。五、无想定有法能令心心所灭，脱离心相，遮令不起，名无想定。六、灭尽定由止息心心所法令其不起，谓灭尽定。七、命根谓能持暖识之寿，名为命根。八、生能起名生。九、住能安名住。十、异能衰名异。十一、灭能坏名灭。十二、文身文者谓字，如说阿壹伊等字。十三、名身名谓作想，如说色声香味等想。十四、句身句者谓章，诠义究竟，如说诸行无常等章。无为法有三：一择灭无为，二非择灭无为，三虚空无为。一、择灭无为择灭以离系为性，诸有漏法，远离系缚，证得解脱，名为择灭无为。二、非择灭无为谓能永碍未来法生，得灭异前，名非择灭无为。三、虚空无为虚空以无碍为性，由无障故，色于中行，为虚空无为。七十五法┌五根┐┌色法┤五境├……………十一┐│└无表色┘││心法一││┌大地法……十││││大善地法…十│││心所法┤大烦恼地法…………………六├十││││大不善地法………………二│六│七│││小烦恼地法…………十││五││└不定地法………………………八┘││└不相应行法………………………十四││┌择灭无为┐│└无为法┤非择灭无为├………………………………………………三┘└虚空无为┘
		</desc>
	</Doc>
	<Doc>
		<title>七识</title>
		<desc>
            七识者，第七识，唯识论曰：‘薄伽梵处处经中说心意识三种别义，集起名心，思量名义，了别名识，是三别义。’止观曰：‘对境觉知，异乎木石名为心，次心筹量名为意。又以前念之心为所依，而生后念之心曰意。’梁译摄论曰：‘以识生依止为意。’释曰：‘若心前灭后生，无间能生后心，说此名意。’又摄论云：‘意以能生依止为义也。’又此识者，以由第八识为所依，以第八识之见分为所缘而生之识也。此识常缘第八识之见分，思量我为法，故名末那，我法二执之根本也。然则第六识，名为意识，有何分别？彼为依此末那即意而生之识，故曰意识，即依主释也。此末那即第七识，故云末那识，是持业释也。唯识论曰：‘是识圣教别名末那，恒审思量胜余识故。此名异第六意识，此持业释，如藏识名。识即意故，彼依主释，如眼识等，识异意故。无始已来，无间断了别第八识思量我痴我见我慢我爱故名意识。此识为识体意，故名意识。前之第六识，以此意为所依，故名意识。因而为别二识，存是为一切众生妄惑之根本。’‘七识十种异名’七识十种异名者：一、七识谓六后得名。二、转识谓根尘不会。三、妄想识谓不觉习气忽然念起。四、相续识谓无间生灭。五、无明识谓障理不明。六、解识谓反迷从正，能断四住烦恼。七、行识谓与涉玄途，顺理生善。八、无畏识谓三界生死，尽是我心，更无外法。九、现识谓照了分明，如镜显像。十、智障识法既妄起，恃智为怀，令真性不显。
		</desc>
	</Doc>
	<Doc>
		<title>七使</title>
		<desc>七使者：一、欲爱欲界之贪欲也。五、无明痴惑也。二、恚嗔恚也。六、见邪见也。三、有爱色界无色界之贪欲也。七、疑疑谛理也。四、慢慢烦恼也。</desc>
	</Doc>
	<Doc>
		<title>七知</title>
		<desc>
            涅盘经云七知：七知者，谓佛于涅盘会上，告诸菩萨，住于大乘，知七善法，名具足梵行是也。一、知法知法者，谓知十二部经能诠之法也。二、知义知义者，谓知十二部经中一切文字语言所诠之义理也。三、知时知时者，谓善知如是时中，任修寂静；如是时中，任修精进；如是时中，任修舍定；如是时中，任供养佛；如是时中，任供养师；如是时中，任修布施忍辱乃至般若等也。四、知足知足者，谓于饮食衣药行住坐卧睡寤语默之类，常知止足也。五、知自知自者，谓自知我有如是信、如是戒、如是多闻、如是舍、如是慧、如是正念，如是善行，皆悉明了也。六、知众知众者，谓知如是等，是刹利众、婆罗门众、居士众、沙门众，应知是众如是行来、如是坐起、如是说法、如是问答，皆悉明了也。七、知人尊卑知人尊卑者，人有二种，一者信，二者不信。信者为善人，知其为尊。不信者为恶人，知其为卑。又如二乘之人，但能自度，不能度人，知其为卑。若菩萨之人，不愿自度，但求他度。而能以慈悲之心，利益安乐一切众生，则知其为尊也。
		</desc>
	</Doc>
	<Doc>
		<title>七种定名</title>
		<desc>
            翻译名义云七种定名：定即禅定也。禅有二种：一者、世间禅，二者、出世间禅。而定名不出此七种也。一、三摩呬多二、三摩地谓众生心行，从无始来，常曲不直，能修此定，心则端直，安住一境而不动也。三、三摩钵底四、驮那演那五、质多医迦阿羯罗多六、奢摩他七、现法乐住现法乐住者，谓修习禅定，离一切妄想，身心寂灭，现受法喜之乐，而安住不动也。
		</desc>
	</Doc>
	<Doc>
		<title>七众</title>
		<desc>
            戒非悬设，由受而彰。受持戒者，为戒之的。何等受者？所谓七众。七众者，受持佛戒，为佛弟子，有此七也。七众之中，又大分二：在家出家。在家二众，出家五众。五众之中，受具足戒者二众，小戒者二众，学六法者一众。一、出家五众具足戒二众，小戒二众，学六法一众。一、具足戒男女二众二众者：一比丘，二比丘尼。一、比丘又作苾刍，此云乞士。男子出家，受具足戒者之通称男僧也。乞士之义，比丘绝一切之生业，乞食于人，以资色身，是曰乞士。以若自作种种生业而生活，则为邪命。乞食于人，乃清净之正命也。又翻除馑、破恶、怖魔、杀贼、应供、无生等，义不具说。二、比丘尼又作苾刍尼，尼音系女子出家，受具足戒者之通称女僧也。二、小戒男女二众二众者：一、沙弥，二、沙弥尼。一、沙弥译作行慈，又作息慈，为息恶行慈之义也。又作勤策男，为勤策励大僧之为也。又作求寂，求欲涅盘之圆寂也。是为男子出家，受十戒者之通称。二、沙弥尼译作勤策女，或息慈女，女沙弥也。三、学六法者一众式叉摩那此云学戒女，或译学法女、正学女。沙弥尼欲受具足戒者，由十八岁至二十岁，满二年间，别学六法，验胎之有无，且试行之真固，是为式叉摩那。二、在家男女二众二众者：一、优婆塞，二、优婆夷，若在家男女受八戒者，则名近住，谓亲近三宝宿住之处也。一、优婆塞新译邬波索迦，此云近事男，或译近善男，又云清信士，又名近童。童，行童也，学佛典者之俗沙弥是也，为在家受五戒男子之称。二、优婆夷新译邬波斯迦，此云近事女，或译近善女，又云清信女，在家受五戒女子之称。近事谓近三宝奉事如来也。┌比丘──────二百五十戒┐┌具足戒┤├具足戒┐│└比丘尼──────五百戒┘│┌出家┤┌沙弥┐│出││小戒┤├─────十戒…………├家┐七众┤│└沙弥尼┘│戒││└六法…式叉摩那──────六法…………┘├戒│┌优婆塞──────五戒…………┐在│└在家┤＞────＜├家┘└优婆夷──────八戒…………┘戒
		</desc>
	</Doc>
	<Doc>
		<title>乞食</title>
		<desc>比丘离诸贪求，常行乞食，以资色身，助成道业。</desc>
	</Doc>
	<Doc>
		<title>契悟</title>
		<desc>
            复次，真如自体相者一切凡夫声闻缘觉菩萨诸佛，无有增减。非前际生，非后际灭，毕竟常恒。从本已来，自性满足一切功德。所谓自体有大智慧光明义故，遍照法界义故，真实识知义故，自性清净心义故，常乐我净义故，清净不变自在义故，具足如是过于恒沙不离不断不异不思议佛法，乃至满足无有所少义故，名为如来藏，亦名如来法身。问曰：‘上说真如其体平等，离一切相，云何复说体有如是种种功德？’答曰：‘虽实有此诸功德义，而无差别之相，等同一味，唯一真如。此义云何？以无分别，离分别相，是故无二。复以何义，得说差别？以依业识生灭相示，此云何示？以一切法本来唯心，实无于念。而有妄心，不觉起念，见诸境界，故说无明。心性不起，即是大智慧光明义故。若心起见，则有不见之相。心性离见，即是遍照法界义故。若心有动，非真识知，无有自性，非常非乐非我非净，热恼衰变，则不自在，乃至具有过恒沙等妄染之义。对此义故，心性无动，则有过恒沙等诸净功德相义示现。若心有起，更见前法可念者，则有所少。如是净法无量功德，即是一心，更无所念，是故满足名为法身如来之藏。’复次，真如用者所谓诸佛如来，本在因地，发大慈悲，修诸波罗密，摄化众生。立大誓愿，尽欲度脱等众生界。亦不限劫数，尽于未来，以取一切众生如己身故。而亦不取众生相。此以何义？谓如实知一切众生及与己身，真如平等，无别异故。以有如是大方便智，除灭无明，见本法身，自然而有不思议业种种之用，即与真如等遍一切处。又亦无有用相可得，何以故？谓诸如来，唯是法身智相之身，第一义谛，无有世谛境界。离于施作，但随众生见闻得益，故说为用。此用有二种，云何为二？一者、依分别事识。凡夫二乘心所见者，名为应身。以不知转识现故，见从外来，取色分齐，不能尽知故。二者、依于业识。谓诸菩萨，从初发意，乃至菩萨究竟地，心所见者，名为报身。身有无量色，色有无量相，相有无量好。所住依果，亦有无量种种庄严。随所示现，即无有边，不可穷尽。离分齐相，随其所应，常能住持，不毁不失。如是功德，皆因诸波罗密等无漏行熏及不思议熏之所成就，具足无量乐相，故说为报身。为凡夫所见者，是其粗色。随于六道，各见不同，种种异类，非受乐相，故说为应身。复次初发意菩萨等所见者，以深信真如法故，少分而见，知彼色相庄严等事，无来无去。离于分齐，唯依心现，不离真如。然此菩萨犹自分别，以未入法身位故。若得净心，所见微妙，其用转胜，乃至菩萨地尽，见之究竟。若离业识，则无见相。以诸佛法身，无有彼此色相迭相见故。问曰：‘若诸佛法身，离于色相者，云何能现色相？’答曰：‘即此法身，是色体故。能现于色，所谓从本已来，色心不二，以色性即智故。色体无形，说名智身，以智性即色故。说明法身遍一切处，所现之色，无有分齐，随心能示十方世界，无量菩萨，无量报身，无量庄严，各各差别，皆无分齐，而不相妨。此非心识分别能知，以真如自在用义故。
		</desc>
	</Doc>
	<Doc>
		<title>契悟</title>
		<desc>相尽离念，平等平等，不可说有功德差别，亦不可说常与无常，如是契悟，即是正悟。</desc>
	</Doc>
	<Doc>
		<title>契悟</title>
		<desc>
            ‘实相’实者非虚妄之义，相者无相也。是指称万有本体之语，曰法性，曰真如，曰实相，其体同一也。就其为万法体性之义言之，则为法性。就其体真实常住之义言之，则为真如。就此真实常住为万法实相之义言之，则为实相。其他所谓一实、一如、一相、无相、法身、法证、法位、涅盘、无为、真谛、真性、真空、实性、实谛、实际等，皆是实相之异名也。又依名随德用之三谛言之，则空谛为真如，假谛为实相，中谛为法界。
		</desc>
	</Doc>
	<Doc>
		<title>契悟</title>
		<desc>
            ‘一真法界心’此一真法界，心在缠时，名性净法界。为所信境，出缠时，名最净法界。为所证境，体即现前知见，虽非心非境非佛非生，而心境佛生一以贯之，为法界究竟。是故此法界心，能摄一切世间出世间法，所以现前一念知见心中，当体具足百万性相，即空即即即遍，非一非多，而多而一。
		</desc>
	</Doc>
	<Doc>
		<title>千如</title>
		<desc>
            十法界一一各具十如是法，谓如是相、如是性、如是体、如是力、如是作、如是因、如是缘、如是果、如是报、如是本末究竟等。一、如是相相以据外，揽而可别，如水火相异，如人面色具诸体等，心亦如是，具一切相。二、如是性性以据内，种类各别为义，如木中火性，心具一切五阴性，不得言无。三、如是体体以主质为义，十界皆以色心为体。四、如是力力者堪任有用为义。五、如是作作者营造建立为义，离心无作，当知具一切作。六、如是因因者招果为义，但使有心，则诸因具足。七、如是缘缘者缘由助业为义，无有一法不从缘生。八、如是果果者克获有得为义，习因习续于前，习果获得于后。九、如是报报者酬因为义，习因习果，通名为因，招后世报，故谓之报。十、如是本未究竟等本未究竟者，相为本，报为未。所归趣处为究竟等，前之九如是，皆事也。今之究竟等，理也。九事所缘，为平等之理，故谓之等。百界一一各具此十如是，则相乘而为千如。
		</desc>
	</Doc>
	<Doc>
		<title>趣入</title>
		<desc>
            复次显示从生灭门即入真如门。所谓推求五阴，色之与心，六尘境界，毕竟无念。以心无形相，十方求之，终不可得。如人迷故，谓东为西，方实不转。众生亦尔，无明迷故，谓心为念。心实不动，若能观察，知心无念，即得随顺入真如门故。
		</desc>
	</Doc>
	<Doc>
		<title>趣入</title>
		<desc>一念不生，即名为佛，一切烦恼，本来自离，如是趣入，是即趣入。</desc>
	</Doc>
	<Doc>
		<title>趣入</title>
		<desc>
            云何证入一真法界？即以法界无障碍心为智，照此真境，体亦现前知见。不离知见，起观智故。盖现前一念知见心中，即具百万法界性相，即空即即即遍。心中了无边之境，境上显难思之心，心境重重，帝网无尽，即此法界智为能观心也。
		</desc>
	</Doc>
	<Doc>
		<title>却魔</title>
		<desc>二种却魔法二种却魔者一、修止息心寂静，魔当自灭。二、修观正观现前，魔当自灭。</desc>
	</Doc>
	<Doc>
		<title>染净心</title>
		<desc>心净则佛土净，心染则国土秽。净土秽土，悉依一心染净而现。</desc>
	</Doc>
	<Doc>
		<title>染心六种</title>
		<desc>
            依无明熏习所起识者，非凡夫能知，亦非二乘智慧所觉。谓依菩萨从初正信，发心观察，若证法身，得少分知，乃至菩萨究竟地，不能尽知，唯佛穷了，何以故？是心从本已来，自性净净，而有无明。为无明所染，有其染心。虽有染心，而常恒不变。是故此义，唯佛能知。所谓心性常无念故，名为不变，以不达一法界故。心不相应，忽然念起，名为无明。染心者有六种：一者、执相应染依二乘解脱及信相应地远离故。二者、不断相应染依信相应地，修学方便，渐渐能舍，得净心地究竟离故。三者、分别智相应染依具戒地渐离，乃至无明方便地究竟离故。四者、现色不相应染依色自在地能离故。五者、能见心不相应染依心自在地能离故。六者、根本业不相应染依菩萨尽地，得入如来地能离故。不了一法界义者，从信相应地，观察学断入净心地，随分得离，乃至如来地，能究竟离故。言相应义者，谓心念法义，依染净差别而知相缘相同故。不相应义者，谓即心不觉，常无别异，不同知相缘相故。又染心义者，名为烦恼碍，能障真如根本智故。无明义者，名为智碍，能障世间自然业智故。此义云何？以依染心能见能现，妄取境界，违平等性故。以一切法常静，无有起相，无明不觉，妄与法违，故不能得随顺世间一切境界种种知故。
		</desc>
	</Doc>
	<Doc>
		<title>人道</title>
		<desc>
            人道苦乐相间，在因之时，能行五戒，作中品十善者，感此道生。有四洲、四轮及与十仙之分。盖就处言，则有四洲；就时言，则有四轮；就修言，别有十仙。一、四洲四洲中，论福报，北洲最胜，南洲最劣；论佛法，南洲最胜，北洲最劣。一、北俱卢洲亦云郁单越，此翻胜处，亦翻高上，比余洲福最胜故。寿满千岁，无有中夭，不造十恶，命终必生天上。但以纯乐无苦，不畏无常，佛法所不能化，故为八难之一。二、西牛货洲寿五百岁，然有中夭，佛法稍行。三、东胜神洲寿二百五十岁，亦有中夭，余同西洲。四、南瞻部洲瞻部亦云阎浮提，此翻胜金。寿无定限，劫初成时，寿无量岁。减劫极时，不满十岁。增劫极时，八万余年。今时人寿不满百年，仍多中夭，故论果报，不及东洲，何况西北二洲。然有三事，尚胜诸天，何况北洲。一、能断淫，二、识念力，三、能精进，所以诸佛唯出南洲也。此洲之人，根性猛利，易坠易升。二、四轮王即转轮王，亦云转轮胜王。此王身具三十二相也，即位时感得天之轮宝，转其轮宝，以降伏四方，故曰转轮王。又能飞行于空中，增劫至人寿八万岁以上出世，减劫由人寿无量岁至八万岁时出世。其轮王与轮宝，各有金、银、铜、铁四种，次第领一、二、三、四之大洲，即金轮王四洲，银轮王东、西、南三洲，铜轮王东、南二洲，铁轮王南洲一洲也。一、铁轮王感得铁轮宝，统御南洲之圣王也。增劫至人寿二万岁出现，或减劫时，人寿八万岁以上出现。统御一洲，奋戈乃定，十善化世，使不起三品恶业。二、铜轮王感得铜轮之宝，而王二洲之圣王。又十住为铜轮位，统御东南二洲。震威乃服，亦以十善化世，功胜铁轮。三、银轮王感得银轮宝而王三洲之圣王。通使即服，亦以十善化世，功胜铜轮。四、金轮王感得金轮宝而王四洲。望风顺化，具足七宝千子，能使天下皆行十善，功德最大，犹胜银轮。三、十仙十仙虽离人世，不离人类。大佛顶经云：‘复有行人，不依正觉，修三摩地，别修妄念，存想固形，游于山林，人不及处，有十种仙：一、地行仙坚固服饵，而不休息。食道圆成，名地行仙。二、飞行仙坚固草木，而不休息。药道圆成，名飞行仙。三、游行仙坚固金石，而不休息。化道圆成，名游行仙。四、空行仙坚固动止，而不休息。气精圆成，名空行仙。五、天行仙坚固津液，而不休息。润德圆成，名天行仙。六、通行仙坚固精色，而不休息。吸粹圆成，名通行仙。七、道行仙坚固咒禁，而不休息。术法圆成，名道行仙。八、照行仙坚固思念，而不休息。思忆圆成，名照行仙。九、精行仙坚固交遘，而不休息。感应圆成，名精行仙。十、绝行仙坚固变化，而不休息。觉悟圆成，名绝行仙。’是等皆于人中炼心，不修正觉，别得生理，寿千万岁，休止深山，或大海岛，绝于人境，斯亦轮回，妄想流转。不修三昧，报尽还来，散入诸趣。大约此辈身见最重，纵令能舍虚名浮利，持戒摄心，不过欲固身形，贪图长寿而已。妄认四大为自身相，岂知四大本非我身。妄认六尘缘影为自心相，岂知缘影决非我心。虽获寿千万岁，何异圣人一弹指顷。所以随业升沉，毫忽不能违也。
		</desc>
	</Doc>
	<Doc>
		<title>人类四有</title>
		<desc>前述有情四有，合一切趣，兹叙人类。</desc>
	</Doc>
	<Doc>
		<title>人类因果</title>
		<desc>因果各义，上已述之。兹专就人类因果言之。</desc>
	</Doc>
	<Doc>
		<title>人命终趣生相</title>
		<desc>
            人命终趣生相兹略出之。一、人死生天相若人中死生于天上，则见紬软白，垂而欲坠。复见园林华池，歌舞嬉笑。次闻香气乐音。眷属哭泣，以福业故，自然不闻，不复忆念，即生天上。二、人死还生人中相临终见大石山，欲坠其上，以手遮之，又见此山，乃如白。即升此，升已乃是赤。次第复见光明，于中见有男女会合。若男子生，自见其身与母交会，谓父妨碍。女人反此。蓦尔中阴相灭，即便入胎。
		</desc>
	</Doc>
	<Doc>
		<title>人生虫寓相</title>
		<desc>
            正法念处经说：‘有脑骨虫、顶上虫、发虫、耳虫、鼻虫、脂虫、食涎虫、醉味虫、六味虫、牙根虫、咽喉虫、抒气虫、续虫、肿虫、嗜睡虫等二十种虫。及有行于肝肺十种虫，行于骨髓二十种虫，行于阴处二十种虫，行于尿溺十种虫，各有令人生病生苦生欲生恼之力。’
		</desc>
	</Doc>
	<Doc>
		<title>人生五因</title>
		<desc>
            人生有五种因，言五因者：一、生因即惑业。谓众生依惑业而生此身。二、和合因如善法与善心和合，不善法与不善心和合，无记法与无记心和合也。三、住因谓如屋有柱，则不倾堕。山河树木，因大地故，而得住立。盖谓众生皆依四大烦恼而住也。四、增长因谓众生因衣服饮食等，能长养其身。五、远因如依父母之精血而生其身，依凭国力而免盗贼之难，依咒力而脱伤害是也。
		</desc>
	</Doc>
	<Doc>
		<title>人生业相</title>
		<desc>
            人生之因，皆由于业，经中说人生业相，节摘如下：一、为人好喜美食，杀害生命，无有慈心者，从豺狼狸猫中来。二、为人凶恶，含毒心难解者，由蝮蛇中来。三、为人不安详，及不能忍事者，从猕猴中来。四、为人不净，从猪中来。五、为人悭贪，不能廉洁，从狗中来。六、为人刚强，狠戾自用，从羊中来。七、为人腥臭，从鱼鳖中来。八、为人系闭牢狱，杻械其身者，由前世为人，笼系众生，使不遂意故。九、人见不欢喜者，由前生见人，不欢悦故。十、人见生欢悦者，由前生见人欢喜故。十一、为人丑黑，遮佛光明故。十二、身生恶疮，治之难瘥者，由喜鞭打众生，不以理故。十三、为人奴婢，由负债不偿故。十四、为人卑贱，由不礼三宝故。十五、为人聋盲，由不喜听受经法故。十六、为人喑哑，由毁谤人故。十七、为人专愚，由不教人故。十八、为人生无所知，由不学问故。十九、为人丑陋，由好嗔恚故。二十、为人短小，由轻慢人故。二十一、为人长大，由恭敬人故。二十二、为人洁净，无有病痛，从慈心中来。二十三、为人音声清彻，从歌叹三宝中来。二十四、为人才明，达解深法，赞叹妙义，开悟愚朦。人闻咨受，用为珍宝，从智慧中来。二十五、为人安详，言行审谛，从禅定中来。二十六、为人修习，无有懈怠，乐为福德，从精进中来。二十七、为人端正，颜色妙好，辉容第一，身体柔软，口气香洁，人见欢喜，从忍辱中来。二十八、为人长寿，无有疾病，身体强壮，从持戒中来。二十九、为人大富，财物无限，从布施中来。三十、为人豪贵，从礼敬三宝中来。
		</desc>
	</Doc>
	<Doc>
		<title>人生因果</title>
		<desc>
            人生因果之大要，观于辩意长者之十问、释尊之五十答解，极为明晰。一、以何因缘得生天国？答：一者、慈心不杀，恤养物命，令众得安。二者、贤良不盗，布施无贪，济诸贫乏。三者、贞洁外色，护戒不犯，精进奉斋。四者、诚信不欺，能护其口。五者、不饮酒。二、以何因缘来生人中？答：一者、能行布施，恩润贫穷。二者、持戒不犯十恶。三者、忍辱不扰众乱。四者、精进劝化，常无懈怠。五者、一心奉孝尽忠。三、复何因缘，生于地狱？答：一者、不信佛法僧而行诽谤，轻毁圣道。二者、破坏佛寺尊庙。三者、四辈转相诽谤，不计殃罪，无孝顺心。四者、叛逆而行，无有上下，君臣父子，不相顺从。五者、学道不顺师之教诲，而自贡高轻慢，诽谤其师。是为五事，死入地狱，展转狱内，无有出期。四、复何因缘，生饿鬼中？答：一者、悭贪不欲布施。二者、窃盗不孝二亲。三者、愚闇无有慈心。四者、积聚财物，不肯衣食。五者、不给父母兄弟妻子奴婢。五、复何因缘，生畜生中？答：一者、犯戒偷盗。二者、负债不还。三者、杀生以身偿之。四者、不善听受经法。五者、常因艰难，斋戒施会，以为俗缘。六、复以何因缘故，常生尊贵之中，为众所敬？答：一者、施慧普广。二者、礼敬三宝及众长者。三者、忍辱无有嗔恚。四者、柔和谦下。五者、博闻经戒。七、复何因缘为奴婢身，为人所使？答：一者、憍慢不敬二亲。二者、刚强无有恪心。三者、放逸不礼三尊。四者、以窃盗为生业。五者、负债逃避不偿。八、复以何因缘故，生庶民中。口气香洁，身心常安，为人所誉，不被诽谤？答：一者、至诚不欺人。二者、诵经无彼此。三者、护戒不谤圣道。四者、教人远恶就善。五者、不求人之长短。九、复何因缘，虽得生于人中，常被诽谤，为人所憎，且形体丑陋，心意不安，常怀恐怖？答：一者、欺诈无诚。二者、对大会中说法者而诽谤之。三者、见诸同学而轻试之。四者、我见傲慢。五者、斗乱两舌。十、复何因缘，所生之处，常逢佛法，初即不差，复遇知识，研究法理，若作沙门，则得如愿之所？答：一者、自奉三宝，亦以劝人。二者、供养佛缘。三者、常奉佛教，不犯所受。四者、慈愍一切。五者、所受经法，昼夜讽诵。
		</desc>
	</Doc>
	<Doc>
		<title>人死舍报相</title>
		<desc>
            人既有死，死相如何？兹述人死舍报之相。人死时身心昏昧，如睡无梦，极闷绝时。明了意识，必不现起。六种转识，行相所缘，必不能知。是散有心，名生死心。此时由善恶业，下上身分，冷触渐起。验其舍暖，最后在于何部，可知升沈何趣颂云：顶圣眼生天，人心饿鬼腹，旁生膝盖离，地狱脚板出。
		</desc>
	</Doc>
	<Doc>
		<title>人胎生相</title>
		<desc>
            修行道地经说：‘人生胎成之相，每七日一种相成。自初七日至第三十八个七日，体貌乃全。由此再过四日后，儿体倒悬，头向产门。其有福者，自谓吾投浴池，或堕香花之处。其无福者，自谓或堕高岩，或悬剑树，愁忧不乐。出胎之时，如山合体，受苦无量。由是迷愦，不识去来。’
		</desc>
	</Doc>
	<Doc>
		<title>日喻菩萨十善</title>
		<desc>
            宝雨经云日喻菩萨十种善法：菩萨出世，能以智慧方便，令诸有情，改恶迁善，舍迷就悟，如日出现世间，照临万物，一切幽暗之处，悉皆明朗，故取为喻。一、破无明暗菩萨出现于世，以智慧之光，破除一切有情无明黑暗。如日行空，威光辉赫，能令世间一切幽暗之处，悉得明朗也。二、能觉悟有情菩萨出现于世，以智慧方便，开导有情，咸使觉悟。如日行空，融和明丽，能令一切池沼莲华，悉得开敷也。三、光耀十方菩萨出现于世，以智慧光明，普照十方世界一切有情，咸获利益。如日行空，光耀十方，一切万物，无不蒙照也。四、出现善法菩萨出现于世，以智慧力，开示善法，化导有情，咸登正觉。如日行空，以大光明，普照一切，飞潜蠢动，咸遂其生也。五、诸漏灭尽漏即漏落，谓漏落生死也。菩萨以智慧力，所有一切烦恼，悉皆灭尽，则永断生死诸漏。如日没时，光明隐灭，则群动皆息也。六、能作光明菩萨出现于世，放智慧光明，说种种法，破除一切有情愚痴暗障。如日行空，放大光明，破除幽暗，照临万象也。七、映蔽外道映，明相照也。蔽，障也，盖也。菩萨出现于世，凡所说法，莫不为令有情舍邪归正，则能映蔽外道诸邪异论。如日行空，赫然照临，萤爝之光，自然不现也。八、能示高下菩萨出现于世，于诸有情，若善若恶，无不摄受，令其瞻觐，示以正法。如日行空，照临万物，若高若下，悉能显示也。九、发起善业菩萨出现于世，方便开示，能令一切有情，发起善心，修行善业。如日出时，能令世人各营生业也。十、善人爱乐菩萨出现于世，一切聪慧之人，知有利益，心生爱乐，念念皈依，其无智愚人，及诸邪魔外道，未免憎嫉。如日行空，内外明朗，凡诸善人，无不忻爱，至若盗贼等辈，为恶之人，未免憎嫉也。
		</desc>
	</Doc>
	<Doc>
		<title>融三世间十身</title>
		<desc>
            融三世间之十身：一、众生身六道之众生也。二、国土身六道众生之依处也。三、业报身生上二身之业因也。四、声闻身观四谛而求涅盘者。五、独觉身观十二因缘而求涅盘者。六、菩萨身修六度而求菩提者。七、如来身因圆果满之妙体，即佛当分之身也。八、智身佛身所具能证之十智也。九、法身佛身所具所证之真理也。十、虚空身离染净二分之相，而为染净二分所依，周遍法身，无形灵之实体也。表离染净有无诸相，而谓之虚空。
		</desc>
	</Doc>
	<Doc>
		<title>如来藏</title>
		<desc>
            ‘二如来藏’大乘止观法门云二如来藏：如来者，即理性如来也。藏以含摄为义，谓一切众生烦恼心中，具足无量无边不可思议无漏清净之业。如石中有金，木中有火，故云垢藏之中，佛性满足，是名如来藏也。一、空如来藏谓此心性，虽随染净之缘，建立生死涅盘等法，然心体平等，离性离相，非惟所起染净等法皆空，而能起之心，亦不可得，是名空如来藏。二、不空如来藏谓此心性，具足无漏清净功德，及诸有漏业惑染法，包藏含摄，无德不备，无法不现，故名不空如来藏。‘三如来藏’圆觉经略疏云三如来藏：如来者，即理性如来也。因中说果，故名如来。藏者含藏之义，谓含藏一切善恶法也。的指其体，即第八识名如来藏也。一、隐覆藏谓诸众生，本有真如法身之理。在第八识中，为无明烦恼之所隐覆，而不能见，故名隐覆藏。二、含摄藏谓第八识为染净之所依止，以能含藏一切善恶种子，故名含摄藏。三、出生藏谓第八识为染净之本，遇缘熏习则能出生世间出世间有情无情等法，故名出生藏。
		</desc>
	</Doc>
	<Doc>
		<title>入道四行</title>
		<desc>
            正宗记云入道四行：达摩大师谓二祖可大师曰：‘夫入道多途，要而言之，不出理行而已。’一、谓理入者，则藉教悟宗，深信含生同一真性，但为客尘妄想所覆，不能显了。若舍妄归真，则圣凡一等，无有分别。二、若以行入者，乃有四等：报冤行凡修道之人，若受苦时，当念我往昔劫中，弃本逐末，流浪诸有，多起冤憎，违害无限。今虽无犯，是我宿殃恶业果熟，所以甘心忍受，都无怨恨。作是观时，与理相应，体冤进道，是名报冤行。随缘行谓众生无我，皆由业转，苦乐齐受，皆从缘生。若得胜报荣誉等事，皆是过去宿因所感，缘尽还无，何喜之有！得失从缘，心无增减，喜风不动。冥顺于道，故名随缘行。无所求行谓愚人长迷，处处贪着。智者悟真，安心无为。万有皆空，无所希冀。三界久居，犹如火宅。有身皆苦，谁得所安？若了达者，息念无求。经云：‘有求皆苦，无求乃乐。是则无求真为道行，故云无所求行。’称法行谓性净之理，因之为法，此理众相皆空，无染无著，无此无彼。故经云：‘法无有我，离我垢故。’智者信解此理，应当称法而行。法体无悭，于身命财行檀舍施，心无悭惜，达解三空，自利利他，庄严菩提之道。为除妄想，修行六度，而无所行，故名称法行。
		</desc>
	</Doc>
	<Doc>
		<title>三般若</title>
		<desc>般若者，圆常之大觉也。一觉有三德：一、实相般若为般若之理体，众生本来具，离一切虚妄之相，为般若之实性，是所证之理体也。二、观照般若观照实相之实智也。三、方便般若分别诸法之权智也。</desc>
	</Doc>
	<Doc>
		<title>三般若</title>
		<desc>一、实相般若。二、观照般若。三、文字般若诠上二般若之言教，如五部八部及大般若等之般若经是也。</desc>
	</Doc>
	<Doc>
		<title>三禅</title>
		<desc>
            次三禅者，若于二禅定厌离喜相，入中间禅。从未到地，澄静其心，泯然入定，不依内外，与乐俱发，具足五支功德。一、舍支离喜不悔名舍。谓行者欲离二禅时，种种诃责二禅之喜，喜既灭谢，三禅即发。若证三禅之乐，则舍二禅之喜，不生悔心，故名为舍，亦名三禅乐。初生时，是乐三界第一，能生心着，心着则禅坏，故须行舍。二、念支念名爱念。谓行者既发三禅之乐，乐从内起，应须爱念将养，则乐得增长，乃至遍身，如慈母念子，爱念将养，故名念支。三、慧支解知之心名慧。谓行者既发三禅之乐，此乐微妙，难得增长，若非善巧解慧，则不能方便长养此乐得遍身也。四、乐支怡悦之心名乐。谓行者发三禅乐已，若能善用舍念慧，将护此乐，乐既无过，则增长遍身，怡悦安快。三禅为最乐，若离三禅，则余地更无遍身之乐也。五、一心支心与定一，名曰一心。谓行者受乐心息，则心自与定法为一，澄渟不动也。名为根本三禅，若人坐禅得此，随其浅深，命终必生少净等之天中，是为三禅天因也。
		</desc>
	</Doc>
	<Doc>
		<title>三大</title>
		<desc>
            大乘之人所信理上有三，所信事上亦有三，即是三大：一、体大谓真如之理，体性平等，无不容摄，故名体大。二、相大相即德相，谓真如体上，具足无量恒沙胜妙功德，一一功德称体显露，故名相大。三、用大谓真如之体，能生一切世间出世间善因善果，故名用大。
		</desc>
	</Doc>
	<Doc>
		<title>三大</title>
		<desc>摩诃衍有法与义，所言义者，则有三种：一者、体大谓一切法真如平等，不增减故。二者、相大谓如来藏具足无量性功德故。三者、用大能生一切世间出世间善因果故，一切诸佛本所乘故。一切菩萨皆乘此法到如来地故。
		</desc>
	</Doc>
	<Doc>
		<title>三大</title>
		<desc>
            三大者：一、体大谓地、水、火、风、空、识六大也，为一切法之实体，而周遍于法界，故曰体大。二、相大谓三、大、法、羯、四曼也，四曼显着，而周遍于法界，是谓相大。三、用大谓身、语、意三业也，三业之作用，实际同于六大，而周遍于法界，是谓用大。
		</desc>
	</Doc>
	<Doc>
		<title>三大劫</title>
		<desc>三大劫者，就现在之贤劫，而言过去未来之二大劫也。一、过去庄严劫千佛出世。二、现在贤劫千佛出世。三、未来星宿劫千佛出世。</desc>
	</Doc>
	<Doc>
		<title>三道</title>
		<desc>
            所轮回者，不外三道，故三道亦名轮回三道，又名三轮：一惑、二业、三苦也。一、惑道又名烦恼道，为无明、贪欲、嗔恚等之烦恼妄惑也。言惑者，谓迷妄之心，迷于所对之境，而颠倒事理，故谓之惑。言烦恼者，谓贪欲、嗔恚、愚痴等之诸惑，烦心恼身，是名烦恼。二、业道依烦恼而发善恶之所作者。三、苦道因善恶之业，而获生死之苦果者。道者能通之义。此三者互相贯通，由惑起业，由业感苦，由苦复起惑；即惑通业，业通苦，苦更通惑；故谓之三道。此三道如轮转，谓之三轮。
		</desc>
	</Doc>
	<Doc>
		<title>三德</title>
		<desc>凡夫具惑业苦三缚，大圣则具三德，如涅盘经说大涅盘所具之三德：一、法身德佛之本体，身有常住不灭之法性者。二、般若德般若译作智慧，法相实觉了者。三、解脱德远离一切之系缚，得大自在者。</desc>
	</Doc>
	<Doc>
		<title>三德</title>
		<desc>三德者：一、法身德为佛之本体，以常住不灭之法性为身者。二、般若德般若译曰智慧，法相如实觉了者。三、解脱德远离一切之系缚，而得大自在者。此三者各有常乐我净之四德，故名三德。</desc>
	</Doc>
	<Doc>
		<title>三德</title>
		<desc>
            金光明经玄义云三德：法身、般若、解脱，是为三，常、乐、我、净，是为德。一、法身德法即轨法，谓诸佛由轨法而得成佛，故名法身。此之法身，在诸佛不增，在众生不减。众生迷之而成颠倒，诸佛悟之而得自在。迷悟虽殊，体性恒一，具足常、乐、我、净，是名法身德。二、般若德谓佛究竟始觉之智，而能觉了诸法不生不灭，清净无相，平等无二，不增不减，具足常、乐、我、净，是名般若德。三、解脱德不系名解，自在名脱。谓佛永离一切业累之缚，得大自在，具足常、乐、我、净，是名解脱德。
		</desc>
	</Doc>
	<Doc>
		<title>三谛</title>
		<desc>
            大乘之人，所信谛理有三，即是三谛。谛者谛审也，谓谛审一切法，即空即假即中。即空是真谛，即假是俗谛，即中是中谛。一、真谛真即真空，泯一切法之谓也。盖诸法本空，众生不了，执之为实，而生妄见。若以空观荡之，则谓实之情自忘。情忘即能离于诸相，诸相若离，则真空之理，自然谛了，故名真谛。二、俗谛俗即世俗，立一切法之谓也。诸法虽即本空，皆不可得。若以假观照之，则能谛了性具诸法，历历宛然，故名俗谛。三、中谛中即中正，统一切法之谓也。诸法本来不离二边，不即二边。若以中观观之，则能谛了诸法，非真非俗，即真即俗，清净洞彻，圆融无碍。即一而三，即三而一。不可思议，故名中谛。
		</desc>
	</Doc>
	<Doc>
		<title>三谛</title>
		<desc>三谛者：一、真谛泯一切法，所谓空也。二、俗谛立一切法，所谓假也。三、中谛统一切法，所谓中也。</desc>
	</Doc>
	<Doc>
		<title>三毒</title>
		<desc>
            对于种种之境，所感受者，于是起想。其想有三：一、贪对于顺境，所感乐受，而起贪欲之想，是谓之贪，贪者染着为性。二、嗔对于违境，所感苦受，而起嗔恚之想，是谓之嗔，嗔者憎恚为性。三、痴对于违顺诸境，苦乐诸受，而起与道理相违愚痴之想，是谓之痴，痴者迷暗为性。此三谓之毒者，毒以沉毒为义，从喻得名。如毒蛇毒药，触必伤人，服必伤命。此三亦尔，能害众生，坏其善心，故名为毒也。
		</desc>
	</Doc>
	<Doc>
		<title>三毒</title>
		<desc>由有我故，生一切烦恼。一切烦恼，总说不外三毒。言三毒者，谓贪嗔痴。前文已叙，兹不重述。</desc>
	</Doc>
	<Doc>
		<title>三断</title>
		<desc>
            阿毗达摩品类足论云三断：一、见所断谓声闻初果之人，断惑见理，名为见道。因断三界八十八使见惑，故名见所断。二、修所断谓声闻第二果第三果，修真断惑，名为修道。因断三界十随眠惑，故名修所断。三、非所断谓声闻第四果，三界烦恼，皆已断竟，得无漏果。无惑可断，故名非所断。
		</desc>
	</Doc>
	<Doc>
		<title>三法界</title>
		<desc>
            三法界者，一事、二理、三无碍。华严疏云：‘统唯一真法界，谓寂寥虚旷，冲深包博，总该万有，即是一心。体绝有无，相非生灭，莫寻其始，宁见中边。迷之则生死无穷，解之则廓尔大悟。诸佛证此妙觉圆明，现成菩提，为物开示，不知何以名目，强分理事二门？而理事浑融，无有障碍，略为三门，第一事法界，第二理法界，第三无障碍法界。’
		</desc>
	</Doc>
	<Doc>
		<title>三烦恼障</title>
		<desc>
            三烦恼毒，能为一切障故，又云三烦恼障。烦恼者，即惑也。惑者，迷妄之心，迷于所对之境，而颠倒事理之谓，为贪嗔等之总名。以贪欲嗔恚愚痴等之诸惑，烦心恼身，是名烦恼。言障者，谓昏烦之法，恼乱心神，不能显发妙明真性也。
		</desc>
	</Doc>
	<Doc>
		<title>三佛身</title>
		<desc>
            宗镜录云三佛身：一、自性身谓诸如来，具无边际真常功德，是一切法平等实性，即此自性，亦名法身，是名自性身。二、受用身受用身有二种：一者、自受用身谓诸如来修习无量福慧，所起无边真实功德，恒自受用广大法乐也。二者、他受用身谓诸如来由平等智示现微妙净功德身，居纯净土，为住十地诸菩萨众，现大神通，转正法轮，令彼受用大乘法乐也。三、变化身谓诸如来以不思议神力，变现无量，随类化身，居净秽土，为未登地诸菩萨众及二乘等，称其机宜，现通说法，令其各得诸利乐事，是名变化身。
		</desc>
	</Doc>
	<Doc>
		<title>三佛土</title>
		<desc>
            华严经疏云三佛土：一、法性土法性土者，即法身如来所依之土，乃理土也。谓以本识如来藏身，为所依持，恒顿变现外诸器界，则法性土通为诸土之体也。二、受用土受用土者，即报身如来受用之土也。受用有二：一者、若以相应净识所修自利行满，从初成佛，尽未来际，相续变为纯净佛土，周圆无际，众宝庄严，是名自受用土。二者、若以大慈悲力，所修化他行满，随十地菩萨所宜，变成净土，或大或小，或胜或劣等是也。三、变化土变化土者，即应身如来变化之土也。谓佛以不思议神力，随诸众生善恶之业，变现净秽之土，方便设化是也。此三土或将受用土开为自受用他受用之二，则为四土。
		</desc>
	</Doc>
	<Doc>
		<title>三缚</title>
		<desc>
            缚者，烦恼之异名。烦恼能系缚于人，不得自在，故曰缚。缚有三，即：一、贪缚二、嗔缚三、痴缚何缘唯说此三为缚？由随三受，说缚有三。谓于乐受，贪缚随增，所缘相应，俱随增故。于苦受嗔，于舍受痴，应知亦尔。虽于舍受，亦有贪嗔，非如痴故。约自相续，乐等三受，为缚所缘，作此定说。
		</desc>
	</Doc>
	<Doc>
		<title>三观</title>
		<desc>
            三观者：一、空观观诸法之空谛也。一切法依因缘生，即自性空。以诸法若有自性，不待依因缘而生，而可自有也。二、假观观诸法之假谛也。依因缘而是假有之相，故谓之为假。一、因成假若实有者，应不待他而后成，待他因而成故，谓因成假。二、相续假若实有者，应不待相续而成，待相续成故，谓相续假。三、相待假若实有者，不待对待而成，待对待成故，谓相待假。三、中观此有二，观诸法亦非空亦非假，即是中，谓为双非之中观。观诸法亦空亦假，即是中，谓为双照之中观。即诸法以空之故，非为实有。以假之故，非为实空。又以空谛之故为实空，以假谛之故为假有也。如是非假有非实空，亦实空亦假有，即是中也。以吾人凡常之一心，为所观之境而观之，则谓为一心三观。
		</desc>
	</Doc>
	<Doc>
		<title>三观</title>
		<desc>
            金光明经玄义云三观：天台智者大师所立也，观即照了之义，观达一念之心，即具三谛之法也。若观心空，则一切法皆空，即是真谛。若观心假，则一切法皆假，即是俗谛。若观心中，则一切法皆中，即是中谛。此之三观，全由性发，实匪修成。故于一心宛有三用，所谓一心三观也。一、空观空者离性离相之谓也。谓观一念之心，不在内，不在外，不在中间，名之为空。由观一念空故，一空一切空，无假无中而不空，以三观皆能荡相故也。盖空荡见思之相，假荡尘沙之相，中荡无明之相，三相皆荡，即毕竟空，是名空观。二、假观假者，无法不备之谓也。谓观一念之心，具足一切诸法，名之为假。由观一念假故，一假一切假，无空无中而不假，以三观皆能立法故也。盖空立真谛之法，假立俗谛之法，中立中谛之法，三法皆立，即为妙假，是名假观。三、中观中即中正，绝二边对待之谓也。谓观一念之心，非空非假，即空即假，名之为中。由观一念中，故一中一切中，无空无假而不中，以三观当处，皆能绝待故也。盖言空则空外无法，言假则假外无法，言中则中外无法，三皆绝待，即为圆中，是名中观。
		</desc>
	</Doc>
	<Doc>
		<title>三观三十门</title>
		<desc>
            三观三十门者：第一、真空绝相观于中自有四句十门：第一句、会色归空观又开四门：一、色非断空门幻色不即是断空故。二、色非真空门实色不即是真空故。三、色空非空门实色断空，非真空故。四、色即是空门色空无性，即真空故。第二句、明空即色观亦有四门：一、空非幻色门断空不即是幻色故。二、空非实色门真空不即是实色故。三、空非空色门真空非断空实色故。四、空即是色门空即是色门，空无我理，即空色故。第三句、空色无碍观谓色即空而色不尽，空即色而空不隐，无障无碍，为一昧法。第四句、泯绝无寄观谓此所观真空，不可言即色不即色，即空不即空。回绝无寄，言解不及。如色空既尔，一切法亦然。经云：‘法性本空绝，无取亦无见。性空即是佛，不可得思量。’第二、理事无碍观亦有十门：一、理遍于事门谓无分限之理，全遍有限事故。二、事遍于理门谓有分限之事，全同无分理故。三、依理成事门事揽理成故。四、事能显理门理因事显故。五、以理夺事门理外无事可得故。六、事能隐理门事外无理可得故。七、真理即事门理非事外有故。八、事法即理门事非理外有故。九、真理非事门谓即事之理而非事故。十、事法非理门谓全理之事而非理故。如事理既尔，余九对亦然，经云：‘如金与金色，其性无差别，法非法亦然，体性无有异。’第三、周遍含容观亦有十门：一、理如事法门谓全理如事，理亦如事无有尽故。二、事如真理门谓事不异理，事亦随理而圆遍故。三、事含理事门不唯理含事理，亦且事含理事故。四、通局无碍门不唯全遍十方，而又不动本位故。五、广狭无碍门不唯广容刹海，而能不坏一尘故。六、遍容无碍门以一望多，则一法遍一切时，还复容彼一切，盖由普遍即是广容门。七、摄入无碍门以多望一，则一切摄一法时，还复入彼一法，盖由摄他即是入他故。八、交涉无碍门一多俱为能入摄故，而有四句：初、一摄一一入一。次、一摄一切一入一切。三、一切摄一一切入一。四、一切摄一切一切入一切。一能摄入与多能摄入，交涉无碍。九、相在无碍门多一俱为所摄入故，亦有四句：初、摄一入一。次、摄一切入一切。三、摄一入一切。四、摄一切入一。多所摄入，在于一所摄入，互相无碍。十、普融无碍门一多遍容，能所摄入，普皆同时，圆融无尽故，若望前八九门，具有两重四句：初重四句。二重四句。一法摄一入一。一切摄一入一。一法摄一切入一切。一切摄一切入一切。一法摄一入一切。一切摄一入一切。一法摄一切入一。一切摄一切入一。如是一能摄入融于多所摄入，普无障碍。
		</desc>
	</Doc>
	<Doc>
		<title>三皈</title>
		<desc>三皈亦属戒法，又作三皈依、三皈戒：一、皈依佛皈依佛宝而为师。二、皈依法皈依法宝而为药。三、皈依僧皈依僧宝而为师友。受此三皈，谓之三皈戒。</desc>
	</Doc>
	<Doc>
		<title>三皈之二种</title>
		<desc>三皈戒有二称：一、翻邪三皈翻从来之邪信，初入佛道受三皈，曰翻邪三皈。二、重受三皈其受五戒八戒等，每先受三皈，曰重受三皈。</desc>
	</Doc>
	<Doc>
		<title>三果报</title>
		<desc>
            就报上观之，又有三种果报。三果报者，谓异熟、等流、增上三者。第一、异熟果善恶之业，异世而熟，其所受果，云异熟果。第二、等流果由善因生善果，恶因生恶果，无记因生无记果也。例如由前念之不善心，起后念之不善心，又生不善业，果性似因性而流出，是曰等流果。循等流之果略解十恶十善之因果。一、十恶因果第一、杀生之因果地持论曰：‘杀生之罪，能令众生堕三恶道。若生人中，得二种果报：一者短命，二者多病。’一、何故杀生受地狱苦？答：杀生使众生苦故，故身坏命终，地狱之众苦皆来。二、何故复受畜生报？答：杀生无慈恻心，乖于正理故，故地狱罪毕，受畜生身。三、何故复受饿鬼报？答：以杀生者必缘于悭心及贪着故，故复为饿鬼。四、何故后生人中得短寿报？答：以杀生残害物命之故，故得短命报。五、何故兼得多病报？答：以杀生违逆顺适，众患竞集故，故得多病报。当知杀生是大苦恼。第二、偷盗之因果劫盗之罪，亦使众生堕三恶道。若生人中，得二种果报：一者贫穷，二者共财不得自在。一、何故劫盗堕于地狱？答：以劫盗剥夺人财，偷窃人财，苦于众生故，即身死入寒冰地狱，备受诸苦。二、何故复受畜生报？答：以其不行人道故，故受畜生报，身常负重，以肉供人，偿其宿债。三、何故复堕饿鬼？答：以行劫盗，必缘悭故，故畜生罪毕，复为饿鬼。四、何故后生人中贫穷？答：以劫夺者，使人之物空乏故，故受贫穷。五、何故复共财不得自在？答：缘劫盗偷夺，出于共为故，故不得自在。第三、邪淫之因果邪淫之罪，亦令众生堕三恶道。若生人中，得二种果报：一者妻子不贞洁，二者不得随意眷属。一、何故邪淫堕于地狱？答：以邪淫干犯非分，侵占苦人故，命终受地狱之苦。二、何故复受畜生报？答：以邪淫不顺人理故，故地狱出，受畜生身。三、何故复为饿鬼？答：以淫佚皆因悭爱故，故由悭爱罪，复为饿鬼。四、何故复生人中妻不贞洁？答：以犯他人妻故，所得之妇，常不贞正。五、何故复不得随意眷属？答：以邪淫夺人爱宠故，其眷属不得随意，故复为人所夺。当知淫佚是大苦恼。第四、妄语之因果妄语之罪，亦令众生堕三恶道。若生人中，得二种果报：一者多被诽谤，二者为他所诳。一、何故妄语堕于地狱？答：以妄语不实，使人虚尔生苦，以是身死，受地狱苦。二、何故复为畜生？答：以妄语欺妄，乖于诚信，故出地狱，复受畜生身。三、何故复为饿鬼？答：以妄语皆缘于贪欺，悭欺罪故，复为饿鬼。四、何故妄语生于人中多被诽谤？答：以妄语不诚实故。五、何故妄语为人所诳？答：以其欺诳人之故。当知妄语是大苦恼。第五、绮语之因果绮语之罪，亦令众生堕三恶道。苦生人中，得二种果报：一者言无人信，二者语不明了。一、何故绮语即堕地狱？答：所语非义，事能损人，是故命终，受地狱苦。二、何故复为畜生？答：以语无义，乖背正理，故出地狱，复受畜生身。三、何故复为饿鬼？答：以语无义故，被悭惑障，因悭惑故，复为饿鬼。四、何故后生人中言无人信？答：以语无义，不可承受故。五、何故复语不明了？答：以语无义，皆缘暗昧，暗昧报故，故不明了。当知绮语是大苦恼。第六、恶口之因果恶口之罪，亦令众生堕三恶道。若生人中，得二种果报：一者常闻恶声，二者言多诤讼。一、何故恶口能堕地狱？答：以恶口皆欲害人，使人闻之生苦故，故命终受地狱之苦。二、何故复为畜生？答：以恶口骂人故，故为畜生。三、何故复为饿鬼？答：缘悭吝故，干触则骂，以是畜生苦毕，复为饿鬼。四、何故生于人中常闻恶声？答：以其发言粗鄙故，所闻常为恶声也。五、何故生于人中言多诤讼？答：以恶口违逆众德故，所言常致诤讼也。当知恶口是大苦恼。第七、两舌之因果两舌之罪，亦令众生堕三恶道。若生人中，得二种果报：一者眷属乖离，二者亲族弊恶。一、何故两舌堕于地狱？答：以两舌离人亲爱，使人受爱离苦故，故命终受地狱苦。二、何故两舌复为畜生？答：缘两舌斗乱，事同野干，故复受于畜生身。三、何故两舌复为饿鬼？答：以两舌亦缘悭嫉，悭嫉罪故，复为饿鬼。四、何故生于人中眷属乖离？答：缘两舌使人良俦，皆生恶故。五、何故复亲族弊恶？答：以两舌离人亲好，使人不和合故。当知两舌是大苦恼。第八、贪欲之因果贪欲之罪，亦令众生堕三恶道。若生人中，得二种果报：一者心不知足，二者多欲无厌。一、何故贪欲堕于地狱？答：缘其贪欲，作动身口，使人受苦，以是身死，受地狱苦。二、何故复堕畜生？答：缘贪欲行动，乖背正理，故出地狱，还受畜生。三、何故复为饿鬼？答：缘此贪欲，必成贪惜，役于贪惜之罪，故为饿鬼。四、何故后生人中心不知足？答：以缘于贪欲故，所欲弥多。五、何故复致多欲无厌？答：以缘于贪欲故，贪求无厌。当知贪欲是大苦恼。第九、嗔恚之因果恚嗔之罪，亦令众生堕三恶道。若生人中。得二种果报：一者常被他人求其长短。二者常被于他之所恼害。一、何故嗔恚堕于地狱？答：缘嗔恼恚害，能使人苦故，受地狱之苦。二、何故复为畜生？答：缘此嗔恼，不能仁恕。故出地狱，复作畜生。三、何故复为饿鬼？答：缘此嗔恼，由悭心起。悭心之罪，故为饿鬼。四、何故后生人中常为他人求其长短？答：缘此嗔恼，不能含容。故后生人中，为人求其长短。五、何故常被于他之所恼害？答：以嗔恼恼害于人，故亦为人恼害。当知嗔恚，是大苦恼。第十、邪见之因果邪见之罪，亦令众生堕三恶道。若生人中，得二种果报：一者生邪见家，二者其心谄曲。一、何故邪见堕于地狱？答：以邪见唯向邪道及神属。谤佛法僧，不崇三宝，既不崇信，则能断人正路，致令遭苦，命终即入阿鼻地狱。二、何故复为畜生？答：缘邪见不识正理，故出地狱，受畜生报。三、何故邪见复为饿鬼？答：邪见令悭心坚着，复令乖僻，使坚着不舍，故为饿鬼。四、何故后生人中复生邪见之家？答：缘此邪见，缠僻习心，以是为人，复生邪见之家。五、何故其心谄曲？答：缘此邪见，不入中正，所以为人，心常谄曲。当知邪见是大苦恼，如是十恶，悉是大苦。二、十善因果第一、不杀生之因果十善业道经曰：‘佛曰：“若离杀生，即得成就，十离恼法。”’一者、于诸众生，普施无畏。六者、恒为非人之所守护。二者、常于众生，起大慈心。七者、常无恶梦，寝觉快乐。三者、永断一切，嗔恚习气。八者、灭除怨结，众怨自解。四者、身常无病。九者、无恶道怖。五者、寿命长远。十者、命终生天。第二、不偷盗之因果若离偷盗，即得十种可保信法：一者、资财盈积，王贼水火，及非爱子，不能散灭。二者、多人爱念。三者、人不欺负。四者、十方赞美。五者、不忧损害。六者、善名流布。七者、处众无畏。八者、财命色力，安乐辩才，具足无缺。九者、常怀施意。十者、命终生天。第三、不邪淫之因果若离邪淫，即得四种智所赞法：一者、诸根调顺。三者、为世称叹。二者、永离喧掉。四者、妻莫能侵。第四、不妄语之因果若离妄语，即得八种天所赞法：一者、口常清净，如优钵华香。五者、得胜意乐，三业清净。二者、为诸世间之所信服。六者、言无误失，心常欢喜。三者、发言成证，人天敬爱。七者、发言尊重，人天奉行。四者、常以爱语，安慰众生。八者、智慧殊胜，无能制伏。第五、不绮语之因果若离绮语，即得成就三种决定：一者、定为智人所爱。二者、定能以智，如实答问。三者、定于人天，威德最胜，无有虚妄。第六、不恶口之因果若离恶口，即得成就八种净业：一者、言不乖度。五者、言可承领。二者、言皆利益。六者、言则信用。三者、言必契理。七者、言无可讥。四者、言词美妙。八者、言尽爱乐。第七、不两舌之因果若离两舌，即得五种不可坏法：一者、得不坏身，无能害故。四者、得不坏法行，所修坚固故。二者、得不坏眷属，无能破故。五者、得不坏善知识，不诳惑故。三者、得不坏信，顺本业故。第八、不贪欲之因果若离贪欲，即得成就五种自在：一者、三业自在，诸根具足故。二者、财物自在，一切怨贼，不能夺故。三者、福德自在，随心所欲，物皆备故。四者、王位自在，珍奇妙物，皆奉献故。五者、所获之物，过本所求，百倍殊胜，由于昔时，不悭嫉故。第九、不嗔恚之因果若离嗔恚，即得八种喜悦心法：一者、无损害心。五者、得圣者慈心。二者、无嗔恚心。六者、常作利益，安众生心。三者、无诤讼心。七者、身相端严，众共尊敬。四者、柔和质直心。八者、以和忍故，速生梵世。第十、不邪见之因果若离邪见，即得成就十功德法：一者、得真善意乐，及真善等侣。二者、深信因果，宁殒身命，终不作恶。三者、唯归依佛，非余天等。四者、直心正见，永离一切之吉凶疑网。五者、常生人天，更不在于恶道。六者、无量福慧，转更增胜。七者、永离邪道，行于正道。八者、不起身见，舍诸恶业。九者、住无碍见。十者、不堕诸难。第三、增上果总称势力之强者曰增上，令果报益加增上者，曰增上果。天地世界，皆为一切有情之业力所感。异熟果、等流果、为一切有情直接所感受身心之内界，而有情生息所居之器世界，亦能显其果报于外，所谓依正二报也。各界有情，依报各异，即是增上不同。就论人界相应之依报，当十善之世，则现十善相应之果报；十恶之世，则现十恶相应之果报。其十善十恶之因果，显于人之外相。例如有福力者，庭园家宅，皆是壮丽，此即名为增上之果。按诸经论旨趣，略言其义。一、略说十恶十善之增上果。一、杀生业之增上果能令田林生殖，皆失其力，谷果欠收，贵物不现。反之不杀者，一切资产，得好结果。二、偷盗业之增上果能使草树谷果生恶害虫，霜雹为害，饥馑现灾。同类之众，或在一家，或在一郡。或在一国，无不被害。反之不偷盗者，一家一村，一郡一国，俱由其福力，感招利润。三、邪淫业之增上果能使国土招暴风雨之害，尘埃秽恶之毒。反之不邪淫者，不致感招天变。四、妄语业之增上果因其以卑劣之意，欺于他人故。此业种增上，能使外物感招污秽不净，所有目的，恒致失望。言语失其信用，命令违背不行。反之不妄语者，万事能通，无诸绝望。五、绮语业之增上果由此杂秽语业增上力，能致官失其位，商失其利，一切草木丛林，满生荆棘毒草。反之不绮语者，官商恒荣，山河宜适。六、恶口业之增上果能致居住世界，瓦石沙砾，尘芥荆棘之恶物，充满触近，诸不自由。反之若不恶口者，诸得自由。七、两舌业之增上果由此离间语之增上力，能致大地高下不平，山陵丘墟突兀，道路崄岨，谷果不茂。反之不两舌者，处处平坦。八、贪欲业之增上果能使五谷欠减，财富短亏。九、嗔恚业之增上果能使战争剧烈，兵甲不息，荆棘遍地，果木苦涩。十、邪见业之增上果由断常二见，不信善恶报应，因果道理。由此邪见及邪教，令人间失其善心。此增上力，能致器世界，上妙色香美味皆失，五谷欠收。二、小三灾为增上果总此末法之世，饥、刀、疾之三灾，即为众生心中贪、嗔、痴之三毒。一、饥馑即为贪欲之增上果。二、刀兵即为嗔恚之增上果。三、疾疫即为愚痴之增上果。三、大三灾为增上果即在水、火、风之大三灾。亦不外贪、嗔、痴三毒之增上。一、水灾缘贪。二、火灾缘嗔。三、风灾缘痴。四、五浊为增上果复次五浊恶世，亦复增上果之所致。一、众生浊人弊恶多，不识义理。二、见浊六十二疑，邪见强盛，不受正教。三、烦恼浊人爱欲多，尘劳隆兴，不知去就。四、命浊人寿愈趋愈短，且夭折不齐。五、劫浊三灾皆起，无不为害。
		</desc>
	</Doc>
	<Doc>
		<title>三慧</title>
		<desc>
            成实论云三慧：一、闻慧闻慧者，由于听闻而生智慧也。谓从经论中闻，或从善知识处闻，以因闻故，能生无漏圣慧也。二、思慧思慧者，由于思惟而生智慧也。谓若能思惟经论中及善知识处所闻法义，皆能生于无漏圣智也。三、修慧修慧者，由于修习而生智慧也。谓既已闻法，思惟义趣，即当随顺修习，因此修习，能生无漏圣慧也。
		</desc>
	</Doc>
	<Doc>
		<title>三惑</title>
		<desc>
            天台四教仪集注明三惑：一、见思惑见即分别也。谓意根对法尘，起诸邪见，故名见惑。思即思维，又贪染也。谓眼、耳、鼻、舌、身、根，贪爱色、声、香、味、触五尘，而起想着，故名思惑，亦名通惑，通声闻、缘觉、菩萨，三乘共断故也。二、尘沙惑尘沙惑者，谓众生见思数多，如尘若沙，乃他人分上之惑。菩萨之行，专为化他。若令众生，能断见思之惑，于菩萨即是断尘沙惑，而亦名别惑者，别在菩萨所断故也。三、无明惑无明惑者，谓于一切法，无所明了，故曰无明。此惑乃业识之种子，烦恼之根本。声闻缘觉，不知其名，别在大乘菩萨，定慧双修，万行具足，方断此惑，故亦名别惑也。
		</desc>
	</Doc>
	<Doc>
		<title>三劫</title>
		<desc>
            劫者是就时分言，真言密教，于人法二执之上，分为粗、细、极细之三重，是就妄执言。以一重之粗妄执为初劫。一重之细妄执为第二劫。一重之极细妄执为第三劫。真言行者，依于三密之加持力，一生度此三妄执者，以父母所生之身，而即身成佛，故不经时分之三劫也。
		</desc>
	</Doc>
	<Doc>
		<title>三结</title>
		<desc>三结者：一、见结我见也。二、戒取结行邪戒也。三、疑结疑正理也。五结者：一、贪结贪着生死法之烦恼。四、嫉结妒他荣盛之烦恼。二、恚结忿怒违情事之烦恼。五、悭惜悭惜财物之烦恼。三、慢结恃己凌他之烦恼。
		</desc>
	</Doc>
	<Doc>
		<title>三解脱门</title>
		<desc>
            三解脱者，解脱自在之义。门者能通之义，谓由此三解脱门，则能通至涅盘也。一曰空，二曰无相，三曰无作。一、空解脱门因缘所生之法，毕竟无实体，故谓之空。观一切法皆从因缘和合而生，自性本空，无我我所。若能如是通达，则于诸法而得自在，故名空解脱门。二、无相解脱门绝众理之众相，离涅盘男女等之诸相，谓之无相。知一切法空，观男女一异等相实不可得，能如是通达诸法无相，即得自在，故名无相解脱门。三、无作解脱门无作者，无因缘之造作也，如言无为是。又无作者，为心无造作于物之念也。又不假身口意之动作，继续自然之法也，如无作戒无作色等。又云无愿，谓若知一切法无相，不于三界有所愿求。若无愿求，则不造作生死之业，即无果报之苦，而得自在，故名无作解脱门。
		</desc>
	</Doc>
	<Doc>
		<title>三界</title>
		<desc>凡夫心行，虽千差万别，溯其本根，不外一爱二见。有情业力，虽千差万别，究其实际，不外一恶二善三定。众生种类，虽千差万别，区其大别，不外一欲二色三无色。</desc>
	</Doc>
	<Doc>
		<title>三界</title>
		<desc>
            三界者：欲界、色界、无色界也。界者分义，语曰界分是也。由善恶禅定，现此报之差别。一、欲界为地狱、畜生、饿鬼、修罗、人间及六欲天之总称。此界之众生，耽于食色眠等之诸欲，故名欲界。二、色界谓身体宫殿国土物质，总皆殊妙精好，称为色界，有四禅十八天。三、无色界此界但有心识，而无色质也。从空处终至非非想处，凡有四天，但有受想行识四心而无形质，故以为名。
		</desc>
	</Doc>
	<Doc>
		<title>三境</title>
		<desc>由彼六识，对于根尘，所现之境有三：谓顺、违、俱非、之三者是。境者，心所游履攀缘之处也。一、顺境谓于情顺适之境。二、违境谓于情违逆之境。三、俱非境谓于情不顺不违之境。</desc>
	</Doc>
	<Doc>
		<title>三境</title>
		<desc>
            三境者。一、性境从实种生，有实体用，能缘之心，得彼自相，名为性境。如身在欲界，第八所变五尘之境，以实种生，是因缘变，名为性境。眼等五识及五俱第六意识现量缘时，得境自相，则此相分，亦是性境。余法准知，然有二种：一、无本质即八识心王所缘根身器界及诸种子，但是自变自缘，不假外资。然约器界及他人浮尘根，既是共相识种所变，亦得说有外质也。根本智亲证真如，虽不变为相分，亦名性境。二、有本质即今五识所缘现在五尘及明了意识初念，并定中独头意识所缘定果色等，皆托第八识之相分以为本质，随即变为自识相分，而为所缘。犹如镜中所现群像，虽约真谛言之，则皆如幻如梦，了无真实。而约俗谛言之，则五尘即是五识相分，从种子生，还熏成种。不同空花镜像兔角龟毛，亦复不同过去未来之不可得，故名性境也。二、独影境谓能缘心但独变相，无别本质第二，或有杖质，缘无为之相分是也。虽有本质，然彼相分不生本质，以彼本质是不生法也。此等相分，但与能缘同一种生，谓之独影，然有二种：一者、无质独影如缘龟毛兔角等。二者、有质独影如依经作观，虽似托彼为质，终是独头意识所现影故。三、带质境谓能缘心缘所缘境，有所杖质而不得自相，谓之带质境。一、真带质以心缘心名真带质，即第六识通缘一切，心及心所，及第七识单缘第八识之见分是也。二、似带质以心缘色名似带质，谓带彼相起，有似彼质，如依经作观，非是五识所缘现境故也。三藏伽陀云：‘性境不随心，独影唯从见，带质通情本，性种等随应。’性境有三不随，故云不随心。独影无有不随，故云唯从见。带质有三通情本，故云通情本。或于三类境，有唯一、二合、三合等，或于性、种、系，有同不同，故云随应。一、三种不随性境有三不随：一、性不随虽有与能缘心同性，是境自性，不由能缘心力。是此性等，且如五识通三性，相质俱无记。不从于五，亦通三性。二、种不随自有能生种子，不从能缘种子而生也。三、系不随且如欲界系五识缘自界五尘，斯乃所缘五尘，自是欲界系，非随能缘心成欲界系也。二、三通情本带质境，即性种系三，各通情本。一、性通情本者且如第七缘第八见分，判此相分，若从本质，是无覆无记也。若从能缘，是有覆无记也。二、种通情本者谓现行相分，既随见质，名有覆无覆，能生种子，亦应随应属见质。三、界通情本者判此界系应随质见，非自是此界系者也。三、性等同异一、或性虽同而系种不同，如在下地缘上界天眼耳。二、或系虽同，性种不同，如五识缘自界五尘。三、或种虽同而系不同，约聚论之即有，一法论之即无。如第八识聚，心所所缘与见同种，心王所缘界系不同，如斯等类，准思可知矣。四、二三合等于三类境，或有唯一，或有二合，或有三合。一、谓唯一者各别之境也。二、二合者如第八识缘自地散境，心王所缘，是初性境。心所所缘，是独影境。五识所缘自地五尘，是初性境，亦得说是带质之境。如第六识缘过未五蕴得是独影，亦得说是带质之境，薰成种子生本质故。三、三合者如因第八缘定果色，心所所缘唯是独影，心王所缘是实性境，亦得说为带质之境，第六所变定果之色为本质故。如斯等类，准思可知。五、四分种子于四分中，后三分必同种生。若见相二，有别种生，有同种生，有同异种生。谓别种生者，即性境也。同种出者，即独影境也。同异种生者，即带质境也。
		</desc>
	</Doc>
	<Doc>
		<title>三句</title>
		<desc>
            大日经住心品云：‘佛言，菩提心为因，大慈悲为根本，方便为究竟，此三句大日经之大宗也。’依菩提心起大悲，故菩提心为因。依大悲起妙行，故大悲为根本。有妙行圆果德，故方便为究竟。又以三句配三部：一、菩提心坚固不动，有如金刚，曰金刚部，配金刚台也。二、大悲救济众生，如莲华出淤泥不染，曰莲华部，配莲花也。三、自利利他，理智平等，究竟圆满，曰佛部，配佛。
		</desc>
	</Doc>
	<Doc>
		<title>三聚净戒</title>
		<desc>
            菩萨戒义疏云三聚戒：聚、集也，戒、禁戒。此三种戒，能摄一切大乘诸戒，故名三聚戒。庄严论云：‘初律仪戒，以禁防为体，后摄善摄生二戒，以勤勇为体。’一、摄律仪戒摄律仪戒者，谓一切律仪，无不聚摄也。律、即法律，是禁止之义。仪，即仪式，是轨范之义。法苑珠林云：‘摄律仪者，要惟有四。’一者、不得为利养故自赞毁他。二者、不得故悭不施前人。三者、不得嗔心打骂众生。四者、不得谤大乘经典。持此四法，无恶不离，故名摄律仪戒。二、摄善法戒摄善法戒者，所行之行，能行一切善法也。谓身口意所作善法，及闻思修三慧，布施等六度之法，无不聚摄，故名摄善法戒。三、摄众生戒摄众生戒者，谓能摄受一切众生也。能摄之行，即是慈、悲、喜、舍。慈名爱念，能与众生乐故。悲名怜愍，能拔众生苦故。喜名庆喜，庆一切众生离苦得乐故。舍名无憎无爱，常念众生同得无憎无爱故。以此等法，摄诸众生也。
		</desc>
	</Doc>
	<Doc>
		<title>三觉</title>
		<desc>
            翻译名义云三觉：觉有三义，谓自觉、觉他、觉行圆满也。惟妙觉果佛，具足三觉。故华严经云：‘奇哉大导师，自觉能觉他是也。’一、自觉谓觉知过去、未来、现在、三世一切诸法常无常等，悟性真空，了惑虚妄，功成妙智，道证圆觉，故名自觉。二、觉他谓运无缘慈，度诸众生，皆令离生死苦，得涅盘乐，故名觉他。三、觉行圆满谓三惑净尽，众德悉备，位登妙觉，行满果满，故名觉行圆满。
		</desc>
	</Doc>
	<Doc>
		<title>三量</title>
		<desc>
            三量者：一、现量谓无分别，若有正智，于色等境，离名种等所有分别，现现别转，故名现量。二、比量谓于所比义，有正智生，了知有火，或无常等，是名比量。三、非量谓似现似比，总名非量。一、似现量有分别智，于境异转，名似现量。谓诸有智，了瓶衣等分别而生，由彼于义，不以自相为境界故，名似现量。二、似比量若似因智为先，所起诸似义智，名似比量。如于雾等，妄谓为烟，邪证有火，由彼邪因，妄起邪智，不能正解，是真之流而非真故，名似比量。
		</desc>
	</Doc>
	<Doc>
		<title>三律仪</title>
		<desc>以律仪差别，略为三种者：一、别解脱律仪谓欲尘戒。二、静虑生律仪谓色尘戒。三、道生律仪谓无漏戒。</desc>
	</Doc>
	<Doc>
		<title>三轮</title>
		<desc>
            佛之身口意三业，谓之三轮。佛以三业，碾推众生之惑业，故云三轮，非下地之所测，故云三密。一、神通轮又云神变轮，由佛之身业，现种种之神变，使众生起正信者。二、记心轮以佛之意业，分别他之心行差别者，记心者，识别他之心也。三、教诫轮又云正教轮，以佛之口业，教诫彼而使修行者。此三者如次第为身意口之作用，先以神通导之，次以记心鉴机，次以教诫使行正道，化导之次第应然也。
		</desc>
	</Doc>
	<Doc>
		<title>三秘密</title>
		<desc>印契与真言及观想之三者，即身口意之三密也。</desc>
	</Doc>
	<Doc>
		<title>三密</title>
		<desc>
            三密者，身语意三密也。一、身密如手结印契是也。二、语密如密诵真言是也。三、意密如住瑜伽相应，白净月满，观菩提心是也。凡夫与大日如来，共以六大为体，四曼为相，本无差别。良由凡夫迷之，如来悟之，致有差别耳。如行持三密，一如大日如来。则大日如来之光，映于持者之心水。持者之心水，亦受持大日如来之光。是谓行者三密三应，而受如来三密加持矣。今分为如来自证之三密，与众生修行之三密而辨之。如来三密者，身语意之三业，本来平等，身等于语，语等于意，皆遍法界，谓为法佛平等之三密。然则一切之形色为身密，一切之音声为语密，一切之理为意密也。而谓之为密者，非秘隐于人之谓，乃以此等之义，为法佛自证之境，无凡人之分，故谓之密。又吾等于一切平等，虽本来具之，然以惑染隐秘之故，谓之密也。显教虽于密迹力士经说佛之三密，不可思议，然未显一一之三业所作，尽法性之至理。又凡夫为印言观想，即与如来之三密，同备无尽之德用。又依三密之加持力，自他同有灭罪障禳灾疫除病患等无量之不思议，均未说也。密教则颇能说其真实之相。修行三密吾等既具法佛之三密，然为惑染而不能证得之故，以佛之大悲心，使众生行生佛平等之三密。身结印契为身密，口诵真言为语密，意观其种子，或观其三昧耶形，成观其本尊，是为意密。行此三密，则为如来之三密所加持。众生之三业，与如来之三密，入我我入，无二无别，谓之三密相应，依三密相应，成就一切之悉地也。菩提心论曰：‘凡修习瑜伽观行人，当须具修三密行，证悟五相成身义也。’大日经疏曰：‘入真言门，略有三事：一者身密门，二者语密门，三者心密门。行者以此三方便，自净三业，即为如来三密之所加持。乃至能于此身，满足地波罗密，不复经历劫数，备修诸对治行。又然毗卢遮那内证之德，以加持故，从一一智印，各现执金刚神形色性类，皆有表象，各随本缘性欲，引摄众生。若诸行人，殷勤修习，能令三业，同于本尊，从此一门，得入法界。然是为对劣机之方便，非为至极，以无相之三密为至极也。’大日经供养法曰：‘甚深无相法，劣慧所不堪，为应彼等故，兼说有相法。’要略念诵经曰：‘相无相甚深，少智不能入，依无相说相，摄彼二种人。’‘三密瑜伽’总名真言之行法也，以真言之行法，欲得三密之瑜伽故也。瑜伽者相应之义，身结印口唱咒意观理，此三事相应。又众生之三业，与佛之三密，入我我入，彼此平等，谓之瑜伽。依此瑜伽，成就所求之事。众生身语意之三密，与法身佛之三密，相应融和而无隔历，父母所生之肉身，即为佛身也。
		</desc>
	</Doc>
	<Doc>
		<title>三密</title>
		<desc>三密相应，速得成佛，密教之独义也。一、身密手结印契也。二、语密口诵真言也。三、意密心作观也。就于真言行者之大途而说，虽当以身口意三密具行而成佛，然根机万差，或行二密，行一密而成佛。</desc>
	</Doc>
	<Doc>
		<title>三明</title>
		<desc>
            三藏法数云：一、宿命明谓但知过去宿世受生之事，名宿命通。复知宿世从一生至百千万生，如是姓，如是名，如是受苦乐等事，皆悉能知，是名宿命明。二、天眼明谓但见死此生彼，名天眼。复见我及众生死时生时，及身口意所作善恶之行，或生善道恶道，皆悉能见，是名天眼明。三、漏尽明谓九界众生，因五住烦恼，堕落二种生死，故名为漏，惟如来断五住惑尽而得神通，名漏尽通。复知漏尽已后，更不受于生死，是名漏尽明。
		</desc>
	</Doc>
	<Doc>
		<title>三明</title>
		<desc>
            罗汉有三明，明者知智法显了曰明。又名智明智证，明证智之境，显了分明也。一、宿命明知自身他身之宿世生死相也。二、天眼明知自身他身之未来世生死相也。三、漏尽明知现在之苦相，断一切烦恼之智也。此三明又名宿住智证明、死生智证明、漏尽智证明，三明为六通中之宿命、天眼、漏尽、三通也。
		</desc>
	</Doc>
	<Doc>
		<title>三魔</title>
		<desc>三魔者：一、善知识魔二、三昧魔三、菩提心魔是华严经所说十魔中之后三也。</desc>
	</Doc>
	<Doc>
		<title>三能变识</title>
		<desc>
            一切我法，皆是其假。不过随情施设，妄有种种相转。而种种我法之相，不过皆依识所变现。然识虽有八种，以类别之，则唯有三。此三能变，即异熟、思量、了别。第一能变识：一、此阿赖耶识，约当体自相言，具三藏义，即云藏识。二、由过去善恶业习成熟之力，所感无记果报总报总主，是为异熟识。三、此识一类无记，受前七识诸法之熏，持前七识诸法之种，现在未来前七诸法一切现行，皆由此识所藏种子发起，为一切种识。四、此识能缘行相，极为微细。此识所缘五净色根及诸种子，亦甚微细。此识所缘外器世间，难可测量。五、此识所缘相分，执受胜义浮尘五根及诸种子，并依报世间。若于死位，此识最后舍去，若于生位，此识最先来执。六、此识能缘见分，以了别为现行之相状。七、与触、作意、受、想、思、遍行五心所，恒相应起。八、此识行相极不可知，不能分别苦乐，故于三受，唯与舍受相应。九、此识是善恶所招苦乐之果，体非善恶，又不与根随烦恼相应，故于三性，是无覆无记。十、触等五个心所，亦如此识，惟是无覆无记性摄，亦属异熟，所缘行相，亦不可知。十一、此识无始以来，一类相续，常无间断，是谓为恒。念念生灭，前后变异，是谓为转。恒则非断，转则非常，非断非常，因果法尔。望前名果，望后名因，喻如暴流，长时相续，而非断常。十二、此识如水，前七转识，依此得起，犹如波浪。此识所现境界之相，能与转识作增上缘，犹如猛风。十三、三界九地，但随夙世善恶引业所牵受生，分毫不能自作主张。十四、此识阿赖耶名，以被第七识执为我故。迨声闻乘之第四果，缘觉乘之辟支佛果，大乘菩萨第八不动地以上等之阿罗汉位，我执永伏，尔时此识，即便先舍，不复名阿赖耶，至异熟识名。以是善恶漏无漏业，已成熟时，所招感故，直至金刚道后，圆满佛果，方得舍之。一切种识，名通于因果凡圣等位，但至成佛之后，则维持圆满无漏善种，尽未来际，利乐有情，更不受熏。以其一切有漏种子，及一分劣无漏种，皆永断故，名之为无垢净识。以其与极善无漏之慧心所恒相应故，名之为大圆镜智。此识一转，此智一发，则法界洞朗，真俗等观，普照十方尘刹中也。第二能变识一、此末那识依第八识转，第八识之现行，是此识之根本依。第八识中所藏第七识之种子，是此识之种子依，转者谓相续生起。二、此识即缘第八识之见分，而起微细我法二执。三、此识所缘，托第八识见分以为本质，于三境为真带质境。四、三界有情，所以枉受轮回，不证涅盘，通以此执为本，故云通情本。五、此识随所生处，必缘第八识之见分，妄执为我，故为非量。六、此识以恒审思量而为体性，即以恒审思量而为行相。第八则恒而不审，第六则审而不恒。前五则不审不恒，惟此第七，于有漏位，恒审思量，非我执我，无始随逐，无时暂舍，所以有情昏迷，不能自拔。七、此识从无始来，若未转与平等性智相应，则任运恒缘藏识见分，与四我根本烦恼相应，及余触等遍行五心所、八种大随烦恼、别境中慧、相应，共有十八心所也。八、前六转识，修施戒等诸善行时，由此第七念念执我，令所修善，不能忘相，故名染依。若此识转为平等性智，则前六识所修诸行，皆成无漏，名为净依。所以前六转识，呼此七识为染净依也。九、此识由与四烦恼等相应，隐蔽真理，故是有覆。非善不善，故是无记。十、随其所生二界九地，即系属于此界此地。十一、此我执相应之末那，二乘无学，方得永断。菩萨八地以上，无功用行，方得永伏。那含圣者，登地菩萨，入灭尽定，亦暂伏灭。声闻初果以上，菩萨登地以上，第六意识，入二空观，真无我解，及后得智。二无漏道，若现前时，断尽分别二执种子，亦暂伏灭俱生二执现行，得与平等性智相应。十二、四智菩提，皆是如来自受用报身所摄，而用各不同。若为地上菩萨所现他受用报身，则是平等性智之用。第三能变识此能变识差别有六种：谓依六根而住，由六根而发。系属于六根，助六根了别。如六根之各缘一尘，故有六种识。六识皆以了别尘境为自性及行相。前五识一、前五识于性等三境中为性境。二、前五识于现等之量中为现量。三、前五识于善等三性全通。盖五识能助第六意识作善恶业，若与信等相应，则善性摄；若与无惭等相应，则恶性摄；俱不相应，则属无记性摄。四、五识中除鼻舌二识，惟欲界得行外。眼耳身三识，唯欲界五趣杂居地，及初禅离生喜乐地，此二地中得行。二禅以上，并眼耳身之三识，亦不起现行也。五、前五识但与三十四心所得相应，遍行五、别境五、善十一、中随二、大随八‘若恶心中定有此十，若有覆无记心中，定有掉举等八故’及贪嗔痴根本之三。六、五识能领纳顺等三境相，即与受三相应。七、五识于胜义浮尘二种根，系净色根，谓胜义五根。依五净色根，乃发五识，此根即名增上缘依。眼识则更须空等八缘，方由生起现行。故云眼识九缘生，耳识八缘，鼻舌身但七缘。缘具则不妨俱起，缘缺则不必俱生，如波涛依水，多少无定。八、五识中鼻舌身三，合中取境。眼耳二种，离中取境。但五根对境，无缘虑用，但如镜中无别分析。及五识缘境，则有自性分别，任运起贪嗔痴，然犹无有随念计度二种分别。所以不带名言，不执为外，仍名现量，同时率尔意识，亦复如是。直至寻求等流心起，方堕比非二量之中，根识不同之致。惟有秉大乘教以智观察，乃能分之。若愚法声闻，则便难于分别，况凡外乎。九、五识必以第八根本识之现行而为共依，又必以第八识中所藏五识种子为各别亲依。十、此五识至果位中，转为成所作智之时，犹自不能亲证真如体性。但于自识变起真如相分，以观二空之理。故非根本智摄，惟是后得智摄。未成佛前，一向有漏。直俟金刚道后，异熟识空，转成大圆镜智相应之庵摩罗识，名为圆明初发。尔时庵摩罗识所持五根成无漏故，依根所发五识亦成无漏，名为成所作智相应心品。能于尽未来时，遍十方界，示现三轮不思义化，度脱一切有情生死苦轮。第六识一、此识于善等三性通具。二、此识于现等三量过具，若与五识同起，率尔缘现在境，不带名言，不执为外，则属现量。若入禅定，缘禅定境，亦属现量。若入二空观智，或根本智，亲证真如，或后得智，变相观空，亦皆现量。若藉众缘而观于义，不倒不谬，如见烟知火，见角知牛等，则名比量。若颠倒推求，虚妄计度，不能如理而解，不能如事而知，如无我计我，不净谓净等；又如见机疑人，见绳疑蛇等；又如翳睹空华，捏观二月等；皆名非量。三、六识最明利，故能通缘三境。四、三界轮转之时最易。五、此第六识心与五十一心所皆得相应，随其所起，或多或少，初无一定，故须临时别配，具如唯识论中诸门分别也。六、此第六识心，或时与信等相连，则为善性。或时与根随烦恼相连，则为恶性。或时不与善恶相连，但与遍行别境等相连，则便为无记性。故三性恒转易也。或缘欲界，或缘色界，或复缘无色界，故三界恒转易也。或时喜受，或时乐受，或时忧受，或时苦受，或时不苦不乐名为舍受，故五受恒转易也。七、六识必以第八根本识之现行，为前六识共依。又必以第八识中所藏，六识种子，为别亲依。八、身语二业，皆由此第六识方能动发。由第六识与发业惑相应，能造善恶引业。此业虽谢，所熏种子，至成熟时，能招六道总报。由第六识与润生惑相应，能造善恶满业。此业虽谢，所熏种子，至成熟位，能招六道别报。所招总报，名真异熟；所招别报，名异熟生。若总若别，苦乐万状，皆第六识造业所牵感也。九、前五识所藉缘多，缘有具缺，故起灭不定。第六意识所待缘少，缘具无缺，故常得现起。但除五位，暂时不行。一、生无想天。二、入无想定。三、入灭尽定。四、极重睡眠。五、极重闷绝。十、由资粮加行位中，用有漏闻思修慧，渐伏我法二执现行，亦复助熏无漏智种，令其渐渐成熟。故至初欢喜地，顿断分别我法二执种子，得与妙观察智相应。然其俱生我法二执之现行缠绕，及随眠种子，尚自未断，犹须数数修习之力，乃能伏断。第七地后，俱生我执永伏，虽有俱生微细法执，或时现起而非有漏，故能观察诸法，圆满明净，普照大千世界，机缘随应，说法化度。三能变相，是八识自证分所变相见二分也。相见俱依自证而起，自证分是相见二分所依。
		</desc>
	</Doc>
	<Doc>
		<title>三念处</title>
		<desc>
            法界次第云：一、不一心听法不以为忧佛智了达，不一心听法之人，平等法界中减退相，毕竟不可得，故无忧相也。二、听者一心不以为喜佛智了达，听者平等法界中增进相，毕竟不可得，故无喜相也。三、常行舍心佛智了达，一切众生即大涅盘，不可复灭，故于一切言说利益众生中，常行舍心也。故金刚般若经云：‘如是灭度无量众生，实无众生得灭度者。’
		</desc>
	</Doc>
	<Doc>
		<title>三涅盘</title>
		<desc>
            金光明经玄义云三涅盘：一、性净涅盘谓诸法实相之理，不可染，不可净。不染即不生，不净即不灭，不生不灭，名性净涅盘。二、圆净涅盘智极故名圆，惑尽故名净。据性而言，虽无染净，约修而说，惑智宛然。智若契理，惑毕竟不生，智毕竟不灭，不生不灭，名圆净涅盘。三、方便净涅盘方便犹善巧也。谓智能契理，即照群机。照必垂应，机感即生。此生非生，机缘既尽，应身即灭，此灭非灭，不生不灭，名方便净涅盘。
		</desc>
	</Doc>
	<Doc>
		<title>三品忏悔</title>
		<desc>往生礼赞曰忏悔有三品：一、上品忏悔身毛孔中血流，眼中血出。二、中品忏悔遍身热行从毛孔出，眼中血流。三、下品忏悔遍身彻热，眼中泪出。</desc>
	</Doc>
	<Doc>
		<title>三品十恶</title>
		<desc>
            十恶即一杀生乃至十邪见是。三品者，谓上品、中品、下品也。上品十恶言上品者，或所对境增上，或烦恼心增上，或所作事增上。一、所对境增上者如弑父母师僧，盗三宝常住物，淫净戒人及至亲，欺诳君父师长等。二、烦恼心增上者如极重嗔缠，猛利贪缠等。三、所作事增上者如数数杀生，数数偷盗，数数邪见，日积月累不改悔等。以要言之，纯从分别见惑所发恶业，名为上品十恶，故是地狱因也。中品十恶言中品者，亦约境约心约事辨之。一、境中品者夺人天命，盗人天物等。二、心中品者烦恼不轻，亦不极猛利等。三、事中品者或作再三等。以要言之，杂从见爱烦恼所发恶业，名为中品十恶，故是畜生因也。下品十恶言下品者，亦约境约心约事辨之。一、境下品者如杀鬼畜盗鬼畜物等。二、心下品者微小贪嗔等。三、事下品者或偶一作，或旋知悔改等。以要言之，但从任运烦恼所起恶业，名为下品十恶，故是饿鬼因也。
		</desc>
	</Doc>
	<Doc>
		<title>三品十善</title>
		<desc>
            十善者，即前一不杀生，乃至十不邪见。又一救护生命，乃至十正信因果是也。言三品者，即上中下三，与前十恶三品同。下品十善言下品者，亦约境约心约事辨之。一、约境者普于下中上境，能护三业，名上品善。唯于中上二境，能护三业，名中品善。仅于上境能护三业，名下品善。二、约心者悠悠缓缓，或夹杂烦恼，名下品善。三、约事者偶尔为善，不广大，不久积，名下品善。以要言之，虽行善戒，烦恼尚多，故是阿修罗道因也。中品十善一、约境者如前可知。二、约心者善念淳熟，但未猛利。三、约事者或数为小善，或偶为胜善。以要言之，有施有戒，故是人道因也。上品十善一、约境者亦如前说。二、约心者淳至猛利。三、约事者广大久远。以要言之，虽属善业，犹属散善，故但为欲天因也。
		</desc>
	</Doc>
	<Doc>
		<title>三菩提</title>
		<desc>
            三菩提，一、真性菩提真名不伪，性名不改，不伪不改，名为真性，以此真性为道，故名真性菩提。二、实智菩提谓能照真性之智，称理不虚，名为实智，以此实智为道，故名实智菩提。三、方便菩提谓善巧随机，化用自在，名为方便，以此方便为道，故名方便菩提。
		</desc>
	</Doc>
	<Doc>
		<title>三千大千世界</title>
		<desc>
            三千大千世界者，有三重义：第一、小千世界以世界之数千倍之，谓之小千世界，二禅统一小千。第二、中千世界以小千千倍之，谓之中千，三禅统一中千。第三、大千世界合中千千倍之，谓之大千，四禅统一大千。以三次言千，故云三千大千世界。
		</desc>
	</Doc>
	<Doc>
		<title>三千世间</title>
		<desc>
            千如各有众生国土五阴三世间之别。一、五阴世间又名五众世间，十界五阴，各各差别，名为五阴世间。二、众生世间又名假名世间，假五阴和合之上，名为众生者，上至佛界，下至地狱，各各差别也。三、国土世间又名器世间，众生所依之境界，十界各各差别者，是五阴中假立于色阴之上者。千如各具三世间，则相乘为三千世间。
		</desc>
	</Doc>
	<Doc>
		<title>三千威仪</title>
		<desc>
            对于具足戒二百五十，而该称其他细行，曰威仪三千。三千者显数之多，如三千威仪经是。三千威仪四重┐十三僧残│┌行┐二不定││住│┌过去┐三十尼萨耆├二百五十戒各具┤├四威仪为一千历┤现在├三世为三千九十波逸提││坐│└未来┘一百众学│└卧┘七灭诤┘
		</desc>
	</Doc>
	<Doc>
		<title>三三昧</title>
		<desc>
            法界次第云三三昧：谓众生之心，从无始已来，常不正直，得是三昧，心行正直，故名三昧。一、有觉有观三昧谓初心在禅曰见，细心分别禅味曰观。以空无相无作相应心，入于初禅，则一切觉观，皆悉正直，故名有觉有观三昧。二、无觉有观三昧谓以空无相无作相应心，将入二禅之时，觉知之心已亡，分别禅昧之念犹在，一切定观，皆悉正直，故名无觉有观三昧。三、无觉无观三昧谓以空无相无作相应心，入于三禅，乃至灭受想定时，觉知之心，分别禅味之念俱亡，故名无觉无观三昧。
		</desc>
	</Doc>
	<Doc>
		<title>三身</title>
		<desc>
            三身者：一、自性身谓诸如来真净法界，受用变化平等所依。离相寂然，绝诸戏论，具无边际真常功德，是一切法平等实性，即此自性，亦名法身，大功德法所依止故。二、受用身，此有二种：一、自受用谓诸如来三无数劫，修集无量福慧资粮，所起无边真实功德，及极圆净常遍色身，相续湛然，尽未来际，恒自受用广大法乐。二、他受用谓诸如来，由平等智，示现微妙净功德身，居纯净土，为住十地诸菩萨众，现大神通，转正法轮，决众网令彼受用大乘法乐。合此二种，名受用身。三、变化身谓诸如来，由成事智，变现无量随类化身，居净秽土，为未登地诸菩萨众，二乘异生，称彼机宜，现通说法，令名获得诸利乐事。‘三种常住’谓三种常住者：一、自性常自性身谓之自性常，其性无为，不生不灭。二、不断常自他受用，谓之不断常，有为智品，虽有生灭，无有间断也。三、相续常变化身，谓之相续常，机缘不恒，稍有间断，虽不恒会，机缘无尽，虽有间断，化道无绝也。
		</desc>
	</Doc>
	<Doc>
		<title>三身</title>
		<desc>
            金光明经玄义云三身：身即聚积之义，谓聚积诸法而成身也。所谓理法聚名法身，智法聚名报身，功德法聚名应身。一、法身谓始从初住，显出法性之理，乃至妙觉极果，理聚方圆，是名法身。二、报身谓始从初住，终至妙觉极果，智聚方圆，由智契理，报得此身，故云报身。三、应身谓始从初住，终至妙觉极果，功德法聚方圆，故能随机应现，说种种法，度诸众生，故名应身。
		</desc>
	</Doc>
	<Doc>
		<title>三身</title>
		<desc>
            三身有四种：一、法报应之三身。二、法应化之三身。三、法报化之三身。‘法化等三身’一、法化生身由法性化现之化身佛也。二、五分法身戒定等之五分功德也。三、实相法身空性之诸法实相也。‘但空等三身’一、但空法身小乘之法身也。二、即假法身大乘别教之法身也。三、即中法身大乘圆教之法身也。
		</desc>
	</Doc>
	<Doc>
		<title>三师七证</title>
		<desc>比丘受具足戒时，要三师七证：一、三师者一、戒和尚正授戒者。二、羯磨师读表白及羯磨之文者。三、教授师教授威仪之作法者。二、七证者七人之证明师也。</desc>
	</Doc>
	<Doc>
		<title>三十二相</title>
		<desc>
            三藏法数云：一、足安平相谓足下安立，皆悉平满，犹如奁底也。二、千辐轮相辐即车轮中之辐，谓足下毂网轮纹，众相圆满，有如千辐轮也。三、手指纤长相谓手指纤细圆长，端直好，指节参差，光润可爱，胜余人也。四、手足柔软相谓手足极妙柔软，胜余身分也。五、手足缦网相谓手指中间，缦网交合，文同绮画，犹如鹅王之足也。六、足跟满足相跟，足踵也，谓足之踵，圆满是足也。七、足趺高好相谓足之趺，高起如真金之色，趺上之毛，青琉璃色，种种庄饰，妙好圆满也。八、腨如鹿王相腨，股肉也，腨如鹿王相者，谓足腨渐次纤圆，如彼鹿王之腨，纤好第一也。九、手过膝相谓双臂修直，不俯不仰，平立过膝也。十、马阴藏相谓阴相藏密，犹如马阴，不可见也。十一、身纵广相谓身仪端正，竖纵横广，无不相称也。十二、毛孔生青色相谓身诸毛孔，一孔一毛，生相不乱，右旋上向，青色柔软也。十三、身毛上靡相谓身诸毫毛，皆右旋向上而偃伏也。十四、身金色相谓身皆金色，光明晃曜，如紫金聚，众相庄严，微妙第一也。十五、身光面各一丈相谓身放光明，四面各一丈也。十六、皮肤细滑相谓皮肤细腻滑泽，不受尘水，不停蚊蚋。十七、七处平满相谓两足下两手两肩项中七处，皆平满端正也。十八、两腋满相谓左右两腋平满而不窊也。十九、身如师子相谓身体平正，威仪严肃，如师子王也。二十、身端直相谓身形端正平直不伛曲也。二十一、肩圆满相谓两肩圆满而丰腴也。二十二、四十齿相谓常人但有三十六齿，唯佛具足四十齿也。二十三、齿白齐密相谓四十齿皆白净齐密，根复深固也。二十四、四牙白净相谓四齿最白而大，莹洁鲜净也。二十五、颊车如师子相谓两车隆满，如师子王也。二十六、咽中津液得上味相谓咽喉中常有津液，上妙美味，如甘露流注也。二十七、广长舌相谓舌广而长，柔软红薄，能覆面而至于发际也。二十八、梵音深远相谓音声和雅，近远皆到，无处不闻也。二十九、眼色如金精相谓眼目清净明莹，如金精色也。三十、眼睫如牛王相睫目旁毛也，谓眼睫殊胜，如牛王也。三十一、眉间白毫相谓两眉之间，有白玉毫，清净柔软，如兜罗绵，右旋宛转，常放光明也。三十二、顶肉髻相谓顶上有肉，高起如髻，亦名无见顶相，谓一切人天二乘菩萨，皆不能见故也。
		</desc>
	</Doc>
	<Doc>
		<title>三时报</title>
		<desc>作业有先后轻重，得报亦有迟速隐显，于是有三时之报：一、现报谓依现在之业，受现在之果报也。二、生报谓依此生之业，受次生之果报也。三、后报谓由一生作业，隔二生以上后所受之果报也。</desc>
	</Doc>
	<Doc>
		<title>三时业</title>
		<desc>
            由因果之差别，则现三时之业。三时业者：一、顺现业此生造善恶之业，直于此生得受苦乐之果报，顺现法受业是也。二、顺次业此生造善恶之业，第二生得受其果报，顺次生受业是也。三、顺后业此生造善恶之业，第三生以上，乃至不定若干生后，得受其果报，顺后次受是也。虽辨因果，须达三时业因，若唯知现前，不明次后，于因果之义未圆矣。
		</desc>
	</Doc>
	<Doc>
		<title>三世</title>
		<desc>世界之世，向久远推之，如云三世。三世者，过去世、现在世、未来世，是谓三世。</desc>
	</Doc>
	<Doc>
		<title>三世间</title>
		<desc>
            或有分为三世间者，谓一切有为法，有三种分类：一、五阴世间又名五众世间，五阴者，色、受、想、行、识之五法，十界之五阴，各各差别也。二、众生世间又名假名世间，假五阴和合之上名众生，上至佛界，下至地狱，各各差别也。三、国土世间又名器世间，众生所依之境界，十界各各差别也。
		</desc>
	</Doc>
	<Doc>
		<title>三世间</title>
		<desc>
            前言世间，但就众生而说世间。兹合凡圣而说，亦分之为三世间。一、器世间即国土世间，举如来所化之境。二、众生世间举如来所化之机类。三、智正觉世间如来具大智慧，觉了世间出世间之法，是如来教化一切众生，为种种差别之智身也。
		</desc>
	</Doc>
	<Doc>
		<title>三受</title>
		<desc>对于三境，感受之情有三：谓苦、乐、不苦不乐是。受者，领纳外境也。一、苦受领纳违情之境，起苦痛之感也。二、乐受领纳顺情之境，起乐适之感也。三、不苦不乐受亦名舍受。领纳不适不逆之境，苦乐之感，皆舍离也。
		</desc>
	</Doc>
	<Doc>
		<title>三土</title>
		<desc>三土者：一、法性土自性身之所依。二、受用土受用身之所依。三、变化土变化身之所依。</desc>
	</Doc>
	<Doc>
		<title>三妄执</title>
		<desc>由有无明，生五根本烦恼贪、嗔、痴、慢、疑也。此五根本之惑，开之成一百六十心，于其一百六十心中。最粗者立粗妄执。微细者为细妄执。极微细者为极细妄执。此三妄执，该摄一切惑品。</desc>
	</Doc>
	<Doc>
		<title>三无差别</title>
		<desc>
            究竟体性，一切平等，心佛众生，三无差别，是为大乘之人所谛信。言三无差别者，谓心佛众生，虽在因在果，迷悟不同。然其理性所具，本来平等，初无有异。故经云：‘心佛及众生，是三无差别。’一、心无差别谓一念心体，凡圣不二具足十界十如是等法，而与诸佛众生，性原平等，初无有异，故经云：‘游心法界如虚空，则知诸佛之境界。’是名心无差别。二、佛无差别谓十方诸佛，了悟十界十如是等法，而成正觉，即是悟本心之所具，亦是悟众生之所迷。迷悟虽殊，其体不二，故法华经云：‘唯佛与佛，乃能究尽诸法实相。’是名佛无差别。三、众生无差别谓九界众生，各具十界十如是等法，而与佛之所悟，本心所具之法，其体不二。故涅盘经云：‘一切众生即是佛。’是名众生无差别。
		</desc>
	</Doc>
	<Doc>
		<title>三无漏学</title>
		<desc>上来戒定慧三学，总称三无漏学。此三无漏学，为如来立教之大要。然非戒无以生定，非定无以生慧，三法相资，一不可缺，而皆称为无漏学者。若依此而修学，必断见思烦恼，而证无漏圣果也。</desc>
	</Doc>
	<Doc>
		<title>三无性</title>
		<desc>
            三无性者：一、相无性一切众生以妄心向因缘生之事物，计度有我有法之我法相，名为遍计所执性。此遍计所执性之法，如认绳而浮蛇之相，其相非实有，故名相无性。二、生无性一切诸法不关于本来妄心，由因缘相和而生者，谓之依他起性。此依他起性之法，为因缘生，因缘生无实性，恰如绳之因缘生，无绳之实体，故名为生无性。三、胜义无性真如为圆为常，为一切有为法之实性，故谓之圆成实性。离此圆成实性，一切有无之诸相，名为胜义无性。胜义者名于圆成实性，圆成实性为绝待之法，故不带何等之相，如麻中无蛇与绳之相，即空真如也。此三性又名相无性，无自然性，法无性。
		</desc>
	</Doc>
	<Doc>
		<title>三相续</title>
		<desc>就世之相言之，所谓相续。而相续之种别亦有三：一、世界相续由众生之有业，而国土世界安立。二、众生相续由五阴法之和合，而众生存立。三、业果相续依善恶之业因，而苦乐之果报成立。</desc>
	</Doc>
	<Doc>
		<title>三行</title>
		<desc>三行者：福行、罪行、不动行。一、福行为欲界之善业，当招乐果，是为福行。二、罪行为欲界之恶业，当招苦果，是为罪行。三、不动行为属于色界无色界之禅定意业，执持不动，不属善恶，是谓不动行也。</desc>
	</Doc>
	<Doc>
		<title>三性</title>
		<desc>
            一切心法，分别有三种性，谓善性、恶性、无记性。一、善性与一切善法相应曰善性。二、恶性与一切恶法相应曰恶性。三、无记性不记善，不记恶，故谓之无记性。又分为二：一、有覆无记为惑障之极微弱者，惑障隐覆圣道，故谓之有覆。不感苦果时所受之恶性，故谓之无记。又名染无记，如俱生之我见是也。二、无覆无记离惑障之无记法也，又名净无记。依宿世之业力，感五蕴之色心，及山河草木等，如一切之果报是也。
		</desc>
	</Doc>
	<Doc>
		<title>三性</title>
		<desc>
            三性者：一、善能为此世他世顺益，故名为善。二、不善能为此世他世违损，故名不善。三、无记有有覆无覆二种：一、有覆无记其染污而非善恶，谓之有覆无记。覆谓染法覆障为义，障圣道故，又能蔽心，令不净故，覆蔽为义。二、无覆无记其性非染，亦非善恶，故名无覆无记，此中有四：一、异熟异熟习气为增上缘，感第八识酬引业力，恒相续故，立异熟名。二、威仪无记具云威仪路心，行住坐卧，名为威仪。此用色香味触为体，此威仪是心之所缘，故名为路。威仪即路，名威仪路。心或缘之，或亦发之，是故名曰威仪路心，威仪路之心也。三、工巧无记具云工巧处心，刻镂等名身工巧，歌咏等名语工巧。若身工巧四尘为体，若语工巧以声为体。此工巧者，心之所缘，故名为处，工巧即处也。心若缘若发，故名工巧处心，工巧处之心也。四、变化无记变化五尘之心，若是无记，名变化无记。此能变化心，从通而生，亦名通果无记矣。诸识于此三性，第八识是无覆无记，第七识是有覆无记，六转识是通三性。
		</desc>
	</Doc>
	<Doc>
		<title>三性三无性</title>
		<desc>
            三性者：一、遍计所执性周遍计度，妄执我法。然第八识及前五识，非能遍计。第七末那，但计不遍。唯第六识为能遍计也。所遍计者，即是依他所起色心诸法。此遍计所执，自性无所有彼不过即于依他所起心心所体见相分等，虚妄执为实我实法。如于绳上，妄执为蛇。而实我法，离于心心所体见相分等，皆无自性，如绳外别无实蛇也。二、依他起性心心所体及见相分，皆由分别缘之所生，依他起自性心心所法，皆有缘虑故。若染若净，皆名分别，即以此身别为缘，展转复生染净心心所体及见相分。三、圆成实性圆满成就诸法实性，即于彼依他起性之上，常远离前遍计所执故。此圆成实性与彼依他起性，譬如麻之与绳，水之与波，既非是异，亦非不异。亦如无常无我等蕴处界有为诸法与无常无我等性，非异亦非不异。盖若言异，则应蕴处界不是无常。若是不异，则应无常不是蕴处界等共相。今圆成实与依他起亦复如是，若言是异，则应真如非彼依他实性，如水非波所依体性。若言不异，则应圆成实性亦是无常，如波生灭，水亦生灭，岂可乎哉？惟若未达遍计本空，未证见于圆成实理，不能思彼依他起性，盖必无分别智证真如已。后得智中，方能了达依他起性如幻等故。三无性者，依三性立三无性，为遣执故。一、依遍计所执立相无性，由此体相，毕竟非有，如空华故。二、依依他起性立生无性，此如幻事，托众缘生，无如妄执自然性故。三、依圆成实性立胜义无性，谓此胜义由远离前遍计所执我法性故，假名无性，非谓全无胜义性也。
		</desc>
	</Doc>
	<Doc>
		<title>三学摄三十七品</title>
		<desc>
            若以戒定慧三学，摄三十七品，则：一、戒摄三正语、正业、正命。二、定摄十四如意足、定根、定力、除觉、定觉、舍觉、正定。三、慧摄十八四念处、四正勤、进根、慧根、进力、慧力、择觉、进觉、喜觉、正见、正思惟、正精进。四、通定慧念根、念力、念觉、正念。五、通三学信根、信力。
		</desc>
	</Doc>
	<Doc>
		<title>三业</title>
		<desc>三毒既起，必有所向而发动。发动之处，不出乎三。发动所成就者，是谓之业，故曰三业：一、身业谓由身所造者，即身作者是也。二、口业谓由口所造者，即口说者是也。三、意业谓由意所造者，即意思者是也。</desc>
	</Doc>
	<Doc>
		<title>三业供养</title>
		<desc>三业供养者：一、身业供养身至诚敬礼也。二、口业供养口至诚赞叹功德也。三、意业供养意至诚想念相好也。</desc>
	</Doc>
	<Doc>
		<title>三业清净</title>
		<desc>三业清净者：一、身行清净谓身之所行，能防塞一切诸不善法，是名身业清净。二、口言真诚谓凡所言说，真实诚信。永离邪妄之语，是名口业清净。三、意专向道谓收摄身心，常居寂定，无他异念，是名意业清净。</desc>
	</Doc>
	<Doc>
		<title>三业四威仪</title>
		<desc>四威仪为行、住、坐、卧之仪表，故三业四威仪，可总标一切所作之语。</desc>
	</Doc>
	<Doc>
		<title>三业四业</title>
		<desc>
            阿毗达磨集论四云：业差别有三种：一、顺现法受业若业于现法中，异熟成熟。谓从慈定起已，于彼造作，若损若益，必得现异熟。如从慈定起，从无诤定起，从灭定起，从预流果起，从阿罗汉果起亦尔。又于佛为上首僧中造善恶业，必得现异熟。又有余猛利意乐方便所行善不善业，亦得善异熟。二、顺生受业若业于无间生中异熟成熟，谓五无间业。复有所余善不善业，于无间生异熟成熟者，一切皆名顺生受业。三、顺后受业若业于无间生后异熟成熟，是名顺后受业。四、顺不定受业集论云：‘上三业唯识论更加顺不定受业以为四业。’杂集论云：‘于此业中，从初熟位，建立顺现法受等名，不唯受此一位异熟。若业于此生造，即从此生已去，异熟成熟，说名顺现法受业。若业于此生造，从无间生已去，异熟成熟，说明顺生受业。若业于此生造，度无间生已去，异熟成熟，说名顺后受业矣。’
		</desc>
	</Doc>
	<Doc>
		<title>三业相应</title>
		<desc>身口意一致无乖角也，如身为礼拜而意无敬重之念，则非三业相应矣。</desc>
	</Doc>
	<Doc>
		<title>三衣</title>
		<desc>
            比丘应具三衣，即袈裟也。袈裟者，以布切细长条横缝合成，由其所切之条数而分种种。一、安陀会衣为五条之袈裟，名下衣，平常着之。二、郁多罗僧衣为七条之袈裟，名中衣，在寺内之众中为礼诵斋讲着之。三、僧伽梨衣为九条乃至二十五条之袈裟，名上衣，为出外时及其他严仪之时着之。
		</desc>
	</Doc>
	<Doc>
		<title>三灾</title>
		<desc>
            世界坏劫之相。末世众生，尤宜详知。兹述坏劫之相，所谓三灾。三灾者，劫末起三种之灾害也。有小大二种：一、小三灾小三灾者，谓一住劫之中，有二十增减劫，其减劫之中，起小三灾。一、刀兵灾。二、疾疫灾。三、饥馑灾。二、大三灾大三灾者，谓住过劫而入于坏劫，坏劫有二十增减。一、初十九增减劫，坏有情世间。二、最后之一增减劫，坏器世间。坏有三灾：一、火灾。二、水灾。三、风灾。
		</desc>
	</Doc>
	<Doc>
		<title>三障</title>
		<desc>
            孔目章云：一、皮烦恼障三界中之思惑也。贪欲等之惑，对于外之六尘而起，如皮之在身外。二、肉烦恼障三界中之见惑也。断见常见等，皆属于内心之分别者，如肉之在皮内。三、心烦恼障根本无明也。由此无明，惑迷真心而妄起，故名心烦恼障。
		</desc>
	</Doc>
	<Doc>
		<title>三障</title>
		<desc>
            涅盘经明三障：一、烦恼障昏烦之法，恼乱心神，故名烦恼。谓贪欲、嗔恚、愚痴等惑，障蔽正道，是名烦恼障。二、业障业即业行，谓由贪、嗔、痴起，起身、口、意，造作五无间重恶之业，障蔽正道，是名业障。三、报障报即果报，谓由烦恼惑业，生在地狱、畜生、饿鬼诸趣，因此障蔽正道，是名报障。谓诸众生，被此惑业障蔽，不见正道，善心不能生起，故云障也。
		</desc>
	</Doc>
	<Doc>
		<title>三止</title>
		<desc>
            修止有三：一、系缘守境止系心于鼻端脐间等处，使心不散也，如猿之着锁。二、制心止随心之所起，便制之，使不驰散也。三、体真止若随人心之所念，知一切法，悉由因缘而生，无有自性，则心不取诸法，心既不取诸法，则妄念自止，是体真而止息妄念，故曰体真也。
		</desc>
	</Doc>
	<Doc>
		<title>三止</title>
		<desc>止观云三止：一、体真止谓体达无明颠倒之妄，即实相之真，是名体真止。二、方便随缘止方便犹善巧也，谓随缘历境，安心不动，是名方便随缘止。三、离二边分别止谓不分别生死涅盘有无等二边之相，是名离二边分别止。
		</desc>
	</Doc>
	<Doc>
		<title>三智</title>
		<desc>三智者：一、一切智知一切法之总相者，总相即空相也。二、道种智知一切种种差别之道法者。三、一切种智通达总相别相，化道断惑一切种之法者。</desc>
	</Doc>
	<Doc>
		<title>三智</title>
		<desc>
            观音玄义云三智：一、一切智谓于一切内法内明，能知能解。一切外法外名，亦能知能解。是名一切智，即声闻缘觉之智也。二、道种智谓能用诸佛一切道法，发起众生一切善种，是名道种智，即菩萨之智也。三、一切种智谓能以一种智，知一切道，知一切种，是名一切种智，即佛之智也。又一、一切智乃知一切法之总相者。二、道种智知一切种种差别之道法者。三、一切种智佛智也，佛智圆明通达，总相别相，化道断惑一切种之法者。
		</desc>
	</Doc>
	<Doc>
		<title>三智</title>
		<desc>
            楞伽经云三智：一、世间智谓凡夫外道之智也。凡夫外道等，于一切法，种种分别，执着有无，而不能出离世间，是名世间智。二、出世间智谓声闻缘觉之智也。声闻缘觉，以一切智，修四谛行，而能出离世间，是名出世间智。三、出世间上上智谓佛菩萨之智也。由佛菩萨观察一切诸法寂静之相，不生不灭，得如来地，超出声闻缘觉之智，是名出世间上上智。
		</desc>
	</Doc>
	<Doc>
		<title>三种病缘</title>
		<desc>得病有三种因缘不同。一者、四大五藏增损得病，如前说。二者、鬼神所作得病。三者、业报得病。</desc>
	</Doc>
	<Doc>
		<title>三种忏悔法</title>
		<desc>
            三种忏悔法者：一、作法忏向佛前报陈过罪，身口所作，一依于法度者，为灭犯戒之罪。二、取相忏于定心而运忏悔之想，如佛来摩顶，以感瑞相为期者，为灭烦恼之性罪。三、无生忏正心端坐，而观无生之理者，为灭障中道之无明，观普贤经曰：‘若欲忏悔者，端坐念实相，众罪如霜露，慧日能消除。
		</desc>
	</Doc>
	<Doc>
		<title>三种成就</title>
		<desc>
            依诸有情可成诸法分位假立三种成就。一、种子成就若所有染污法诸无记法生得善法不由功用而现行者，染法未为奢摩他伏，无记未为圣道永害，生得未为邪见损伏。如是名为种子成就，此等未损，行与不行，皆名成就。二、自在成就若加行所生善法及一分无记增盛种子，名自在成，由加行力方得自在。又成此时名自在者，故说此等名自在成。加行善法谓世出世一切功德，一分无记谓工巧处变化心威仪心极串习者，除生得无记法。三、现行成就诸蕴处界，若善不善无记现行，名现行成就。
		</desc>
	</Doc>
	<Doc>
		<title>三种分别</title>
		<desc>
            三分别者：一、自性分别谓于现在所受诸行自相行分别，此有二：一、寻伺为体杂集云：‘唯在意识者是也。’二、非寻伺为体通在八识，唯论及摄论许五识有者是也。二、随念分别谓于昔曾所受诸行追念行分别，寻伺为体，唯在第六。三、计度谓于去来今不现见事思构行分别，此有二：一、寻伺为体缘三世境，局在第六。二、体非寻伺依思慧立，缘现在境，通在六七二识。
		</desc>
	</Doc>
	<Doc>
		<title>三种鬼神魔</title>
		<desc>
            鬼神魔有三种：一、精魅十二时兽变化作种种形色，或作少女老宿之形，乃至可畏身等非一，恼惑行人。此诸精魅，欲恼行人，各当其时而来，善须识别。行者若见，常用此时来，即知其兽精，说其名字诃责，即当谢灭。二、堆剔鬼亦作种种恼触行人，或如虫蝎缘人头面，钻剌熠熠。或击枥人两腋下，或乍抱持于人，或言说音声喧闹，及作诸兽之形，异相非一，来恼行人。应即觉知，作是言：‘我今识汝，汝是阎浮提中，食火嗅香偷腊吉支。邪见喜破戒种，我今持戒，终不畏汝。’或诵戒本，如是种种，留难恼人相貌，及余断除之法，并如禅经中广说。三、魔恼是魔多化作三种五尘境界相，来破善心。一、作违情事则可畏五尘，令人恐惧。二、作顺情事则可爱五尘，令人心着。三、非违非顺事则平等五尘，动乱行者。
		</desc>
	</Doc>
	<Doc>
		<title>三种轮身</title>
		<desc>
            凡一一之佛有三种之轮身。本地之佛体，为自性轮身。现菩萨之身，为正法轮身。现明王忿怒之相，为教令轮身。例如大日如来为自性轮身，般若菩萨为正法轮身，不动明王为教令轮身，又金刚萨埵为正法轮身，降三世明王为教令轮身。秘藏记钞曰：‘在佛位名自性轮，在菩萨位名正法轮，在明王位名教令轮，一一佛皆有此身，然五如来、五菩萨、五明王，如其次第，乃三密也。如来者身密，菩萨者语密，明王者意密也。’
		</desc>
	</Doc>
	<Doc>
		<title>三种涅盘</title>
		<desc>
            约大乘义立说，有三种涅盘：一、性净涅盘谓诸法实相之理，不可染，不可净。不染即不生，不净即不灭。不生不灭，名性净涅盘。二、圆净涅盘智极故名圆，惑尽故名净。据性而言，虽无染净，约修而说，惑智宛然。智若契理，惑毕竟不灭，不生不灭，名圆净涅盘。三、方便净涅盘方便犹善巧也。谓智能契理，即照群机。照必垂应，机感即生。此生非生，机缘既尽。应身即灭，此灭非灭。不生不灭，名方便净涅盘。
		</desc>
	</Doc>
	<Doc>
		<title>三种菩提心</title>
		<desc>
            三种菩提心者，胜义菩提心，行愿菩提心，三摩地菩提心也。一、胜义菩提心胜义菩提心者，真言行人经三劫十地之次第，舍前前之劣，进后后之胜，取道理与境界，而期成佛之心也。故为上转进趣自利之心，胜义之义，有道理与境界之二义，即取胜义之心也。二、行愿菩提心行愿菩提心者，发众生无边誓愿度，福智无边誓愿集，法门无边誓愿觉，如来无边誓愿事，菩提无上誓愿证之五大愿，实行之，而期救度无尽无余一切众生界之心也。故为化他大悲之心，即行愿之心也。三、三摩地菩提心三摩地菩提心者，修五相三密等秘密观行，即父母所生之身，开显心内曼荼罗而成佛之心也。何所修？修大日如来普门或一门之三摩地，即本有及修生之菩提心，而此心即所求之菩提也。故就机言，虽曰求菩提之心，按实而论，则菩提所在，本非自心之外，故菩提即心也。三摩地之心者体也，胜义行愿为自证化他之二用，又胜义之心金刚部，行愿之心莲华部，三摩地之心佛部也。
		</desc>
	</Doc>
	<Doc>
		<title>三种忍行</title>
		<desc>
            诸经要集云三种忍行：一、身忍行谓菩萨修行时，舍身命财，无有吝惜，虽被割截身体，而能忍受，是名身忍行。二、口忍行谓菩萨修行时，虽被人轻嫌打骂，闻已能忍，不起斗诤，是名口忍行。三、意忍行谓菩萨修行时，虽被人毁訾骂辱嗔恚呵责，闻已能忍，不起忿恨之心，是名意忍行。
		</desc>
	</Doc>
	<Doc>
		<title>三种三观</title>
		<desc>
            宗镜录云三种三观：三种三观者，谓以观观心，不出次第圆融之义，故有三种不同也。一、别相三观别相三观者，即历别观于三谛也。谓若从假入空，但得观真，尚不得观俗，岂得观中道？若从空入假，但得观俗，未得观中道。若入中道正观，方得双照二谛，是名别相三观。二、通相三观通相三观者，即于一观中圆解三谛也。谓若从假入空，非但知俗假是空，真谛中道，亦通是空。若从空入假，非但知俗假是假，真谛中道，亦通是假。若入中道正观，非但知中道是中，俗假真空，亦通是中。但以一观当名，解心皆通，是名通相三观。三、一心三观一心三观者，即于一念心而能圆观三谛也。谓观一念心，为从何处来，去至何所，毕竟无有，净若虚空，名空观。能观之观，所观之境，历历分明，名假观。虽历历分明，而性常自空，空不定空，假不定假，名中观。即三而一，即一而三，是名一心三观。
		</desc>
	</Doc>
	<Doc>
		<title>三重障</title>
		<desc>瑜伽大教王经云三重障：一、我慢重障二、嫉妒重障三、贪欲重障</desc>
	</Doc>
	<Doc>
		<title/>
		<desc>
            法处所摄色有五：谓极略色、极迥色、受所引色、遍计所起色、自在所生色也。一、极略色即五色根五色境及四大种法处实色，极微为性。极者，至也、穷也、边也。略有二义：一者总义，总略众色，析至极微，名极略色。略色之极，依士得名。二者小义，析诸根境，至极小处，名极略色。色即极略，或色之极略，依士持业。二、极迥色以空界色极微为体。空界色中，摄六种色。谓明闇光影及迥色与空之显色，以空界色上下见别，分成迥色及空一显色。析此六色以致极微，总名极迥色，离碍方显，立以迥名。三、受所引色即无表。以律仪不律仪无表为体，受谓因教因师而领受也，引谓依受而发起也。四、遍计所起影像色谓通三性，独散意识因计所变，五根五尘定境色无用影像为体。三性意识能遍计度，境从此生，名彼所起。五、自在所生色胜定力故，于一切色皆得自在，即以定所变色声香味触境为体。定通无拥，名为自在，果从彼起，名彼所生。
		</desc>
	</Doc>
	<Doc>
		<title>色法</title>
		<desc>
            第三、色法，略有十一种：一眼、二耳、三鼻、四舌、五身、六色、七声、八香、九味、十触、十一法处所摄色。心心所所变相分，皆名为色。今且约内五根外六尘故，但略有十一种也。一、眼、耳、鼻、舌、身五根，皆第八识相分，而各有二：一者胜义五根胜义五根，即八识上色之功能，以能发识，比知是有，非他人所能见知。二者浮尘五根浮尘五根，即胜义五根所依托处。乃四大之所合成，众生妄计以为我身，实与外之地水火风，无二无别，均是第八识相分耳。二、就此第八识所变依正二报之相，眼色缘之，即名为色。此色即是眼识相分，乃托第八识之相分以为本质，自于识上变相而缘，喻如镜中之影，未尝亲缘本质色也。三、依正二报，动则有声，耳识缘之，自变声相。四、依正二报，具香臭气，鼻识缘之，自变香相。五、依正二报，具甜淡等六味，舌识缘之，自变味相。六、依正二报，具冷暖坚润等触，身识缘之，自变触相。七、五尘落谢影子，并及表、无表色、定果色等，惟是意识所缘相分，名法处所摄色。盖法处所摄有二：一者心法，即五十一心所是也。二者色法，即意识所变相分是也。然五十一个心所，亦各自变相分。其所变相，随于心王，摄入六尘，故除此十一色法，更无他色可得，则知色惟心王心所二者所现之影明矣。
		</desc>
	</Doc>
	<Doc>
		<title>色法</title>
		<desc>
            色法十一五根、五境、无表色。又色法十一五根、六尘。五根眼、耳、鼻、舌、身。六根五根加意。五净色根略。五尘色声、香、味、触。六尘五尘加法。四大地、水、火、风。色五种极略、极逈、受所引、遍计所起、自在所生。二种造色自类差别、异类差别。不相应色三一处不相离、相杂不相离、和合不相离。四大五种因力生、依、立、持、养。色变异三因缘士夫用、业所作、由胜定。共不共四相共相二不共相二，共变不障略。受用细辨略。三种成就种子、自在、现行。
		</desc>
	</Doc>
	<Doc>
		<title>色界</title>
		<desc>
            色界四禅，共十八天，谓初禅三天，二禅三天，三禅三天，四禅九天。一、初禅三天自此已上，身衣随意，无复男女，但以禅定法喜为食，内有觉观心故，外感火灾所坏。一、梵众天超六欲天，远离饮食、淫欲、睡眠三种过患，故名为梵。梵者清净离染之谓也，通而言之，四禅皆名梵天，皆清净故。别而言之，初禅创离欲染，独得众犹民也，谓此天是初禅天主民众也。盖以欲界习定，创得初禅，禅力未深，故命终后，生为梵民，身半由旬，寿二十小劫。二、梵辅天辅、佐也，谓此天是初禅天主之辅佐臣僚也。盖以在欲界中，既得初禅，数数修习，禅力渐深。故命终已，得为梵臣，身一由旬，寿四十小劫。三、大梵天谓此天是初禅天之主也，名尸弃。劫初先生，劫尽后灭，主领大千世界中之一小世界也。盖以在欲界中，数习初禅，次复诃厌觉观，舍弃初禅，入中间禅。已离觉染，未离观染，名为无觉唯观三昧，于中为求作梵王故。兼修四无量心，故感生此天。身一由旬半，寿六十小劫，但其恒怀大慢，自谓我是一切众生之父，由其为世界主。凡遇佛出，必先请转法轮。二、二禅三天内有喜故，外感水灾所坏。一、少光天谓此天光明少故，不论人中天上，欲界初禅，但于无觉唯观三昧。不住不着，专精求进，创得无觉无观三昧，入第二禅。禅力未深，命终得生少光天中。火灾不到，寿二大劫，身二由旬。二、无量光天谓此天光明增胜，无限量故。人中天上，数习第二禅力，命终得生此天。寿四大劫，身四由旬，余如前说。三、光音天谓此天以光明为语音故，人中天上，深入第二禅力，兼修四无量心，命终得生此天。寿八大劫，身八由旬。三、三禅三天内有乐故，外感风灾所坏。一、少净天谓此天意识乐受清净故，不论人中天上，梵天光天，但于二禅，不住不着，一心精进，创证第三禅者，命终即生此天。水灾不到，身长十六由旬，寿十六大劫。二、无量净天谓此天净胜于前，不可量故。数修第三禅力，命终得生此天。身三十二由旬，寿三十二大劫。三、遍净天谓此天乐受最胜，净周遍故。深入第三禅力，兼修四无量心。命终得生此天。身六十四由旬，寿六十四大劫。四、四禅九天三灾俱不能到。一、无云天自此天以上，云居轻薄，故名无云。不论人中天上，初二三禅，但于三禅，不昧不着，一心精进，创证第四禅者。命终得生此天，果报微妙，宫殿随身，并如云之地，亦所不须，三灾俱不能到。身一百二十五由旬，寿一百二十五大劫。二、福生天谓此天修胜福力，而生其中，从因得名。数修第四禅力，命终得生此天。身二百五十由旬，寿二百五十大劫。三、广果天谓此天果报广大，无能胜故。深入第四禅力，兼修四无量心，命终得生此天。身五百由旬，寿五百大劫。此上三天，凡夫所居。四、无想天由于人中天上，秉外道邪说，厌患粗想，数修习力，伏除欲界初二三禅贪染，依第四禅，灭除前六识、心、心所法，令不现行，心灭为首，名无想定。得此定也，不退不失，命终即生无想天中。身亦五百由旬，寿亦五百大劫。初生半劫，犹有微想，作意入定，六识不行。共经四百九十九大劫，如其本时习定之相，不动不摇，无所分别。至后半劫，由种子力，想心复生，便从此没，决堕欲界。此天外道所居。五、无烦天谓此天离欲界苦，及色界乐，苦乐两灭，无烦恼故。身千由旬，寿千大劫。但自此而上，更有增进，永不退转，乃三果圣人，杂修有漏无漏禅下品所感而生。谓人先入第四禅已，于此定中，先起多念无漏心，相续现前。次起多念有漏心，相续现前。又起多念无漏心，相续现前。如是渐渐减至二念无漏，二念有漏。二念无漏时，名杂修加行成满。次起一念无漏，一念有漏。一念无漏，名为根本成满，以用无漏，夹熏有漏。色定转明，果报转胜，由此资于故业。故命终后，得生此天，自此以去五天，称为五不还天。六、无热天谓此天研究心境，无依无处，清凉自在，无热恼故。乃杂修禅中品所感，用前下品根本三心为加行，更引一念无漏，一念有漏。一念无漏，三心为根本，资其故业，即生此天。身二千由旬，寿二千大劫，余如上说。七、善见天谓此天妙见十方世界圆澄，无尘垢故。乃杂修上品所感，用前六心，皆为加行，更引三心为根，资其故业，得生此天。寿四千大劫，身四千由旬。八、善现天谓此天空无障碍，精见现前故。乃杂修上胜品所感，用前九心，皆为加行，更引三心为根本，资其故业，得生此天。身八千由旬，寿八千大劫。九、色究竟天谓此天于诸尘几微之处，研穷究竟故。乃杂修禅上极品所感，用前十二心，皆为加行，更引三心为根本，资其故业，均生此天。身一万六千由旬，寿一万六千大劫。此上五天，名五不还天，为三果圣人所居。又色究竟中，有摩醯首罗，此翻大自在天。
		</desc>
	</Doc>
	<Doc>
		<title>刹那</title>
		<desc>世界之世，向近暂析之，如云刹那。刹那</desc>
	</Doc>
	<Doc>
		<title/>
		<desc>
            三善十一者：一信、二精进、三惭、四愧、五无贪、六无嗔、七无痴、八轻安、九不放逸、十行舍、十一不害、能为此世他世顺益，故名为善。一、信信者，于实德能深忍乐欲，心净而为体性，对治不信。乐求善法，而为业用，谓于诸法实事理中，深信其为实有，而随顺忍可，复于三宝真净德中，深信而生喜乐。又于一切世出世善，深信其有力，能得乐果，能成圣道，而起希望之欲，由斯对治不信实德能之恶心，爱乐证修世出世善。二、精进精进者，于断恶修善事中，勇猛强悍而如体性。对治懈怠成满善事而为业用。三、惭惭者，依于自身及法，生于尊贵增上，由斯崇尚敬重贤善羞耻过恶而不敢为以为体性。别则对治无惭，通则息诸恶行以为业用。四、愧愧者依于世间他人诃厌增上轻拒暴恶，由此羞耻过罪而不敢为以为体性。别则对治无愧，通亦息诸恶行以为业用。五、无贪无贪者，于三有及三有资具，无所染着而为体性。别则对治贪着，通则能作众善以为业用。六、无嗔无嗔者，于三苦及三苦资具，无所增恚而为体性。别则对治嗔恚，通则能作众善以为业用。七、无痴无痴者，于诸谛理及诸实事明解而为体性。别则对治愚痴，通则能作众善以为业用。八、轻安轻安者，远离粗重杂染法品，诸畅身心，于善法中，堪任修持而为体性。对治昏沉转舍染浊身心，转得清净身心而为业用。九、不放逸不放逸者，即精进及无贪无嗔无痴三种善根，于所断恶防令不生，于所修善修令增长，而为体性。对治放逸，成满一切世出世间善事，而为善用。十、行舍行舍者，亦即精进及三善根，能令其心，平等正直，无功用住，而为体性。对治掉举，寂静而住，以为业用，此与五受中之舍受不同，故名行舍。十一、不害不害者，于诸有情，不为侵损逼恼，即以无嗔而为体性。能对治害，怨伤怜愍，以为业用，无嗔名慈，不害名悲，与乐拔苦，度生胜用，故体虽一，约用分二。
		</desc>
	</Doc>
	<Doc>
		<title/>
		<desc>善者白法性故，清净法界，远离生灭，极安稳故，四智心品，妙用无方，极巧便故，二种皆有顺益相故，违不善故。</desc>
	</Doc>
	<Doc>
		<title>善等界系</title>
		<desc>善等界系。一、欲界有四心，善心、不善心、有覆无记心、无覆无记心。二、色界有三心，除不善。三、无色界有三心，亦除不善。</desc>
	</Doc>
	<Doc>
		<title>善恶</title>
		<desc>诸恶莫作，众善奉行，自净其意，是诸佛教。本业缨络经云：‘顺理起心者谓之善，违理起心者谓之恶。’</desc>
	</Doc>
	<Doc>
		<title>舍二粗重</title>
		<desc>烦恼所知二障种子，性无堪任，违于精细轻安之无漏法，名为粗重。令彼永灭，说之为舍。</desc>
	</Doc>
	<Doc>
		<title>舍六尘</title>
		<desc>
            前言六尘，兹明须舍。即谓欲净六根者，宜不着于六尘。所谓不着六尘者，以要言之，即诸根之能清净也。所谓眼不着色则眼根净，耳不着声而耳根净，鼻不着香而鼻根净，舌不着味而舌根净，身不着触而身根净，意不着法而意根净。
		</desc>
	</Doc>
	<Doc>
		<title>社会国家</title>
		<desc>
            亲属之道德，优婆塞戒经说有五者：一、彼此若作恶业，须常相劝化呵谏，至改去而止。二、彼此有难有疾，须常相看顾调治。三、彼此有家政不修之处，不得语诸他人。四、各尽敬礼，往来不断，或时触突，勿相怨恨。五、彼此贫富不等，须常相扶持赈救。无量寿经曰：‘世间人民父子兄弟夫妇家室中外亲属，当相敬爱，无相憎嫉，有无相通，无得贪惜，言色相和无相违戾。’佛告诸华氏，智者居家，恭俭节用，所奉有四，用得欢喜。一、为敬养父母妻子。三、为给施亲属知友。二、为善视人客奴婢。四、为奉事君天正神。是谓知生全身安家。方等经云：‘佛告大臣：“昔吾一时曾游越祗，止躁神舍。见其国人，皆多谨敕，我时为说治国七法不危之道。其能行者，日益兴盛，未之衰也。”即叉手言：“愿闻七法。”佛言阿难：“汝宁不闻越祗国人数相聚会，讲论政事，修备自守？”对曰：“闻其数相聚会讲议政事，修备自守。”佛言：“如是，彼为不衰，汝闻越祗君臣常和，所任忠良，转相承用？”对曰：“闻其君臣常和，所任忠良，转相承用。”“汝闻越祗奉法相率，无取无愿，不敢有过？”对曰：“闻其奉法相率，无取无愿，不敢有过。”“汝闻越祗礼化谨敬，男女有别，长幼相事？”对曰：“闻其礼化谨敬，男女有别，长幼相事。”“汝闻越祗孝于父母，逊悌师长，受识教诲？”对曰：“闻其孝于父母，逊悌师长，受识教诲。”“汝闻越祗承天则地，敬畏鬼神，敬顺四时？”对曰：“闻其承天则地，敬畏鬼神，敬顺四时。”“汝闻越祗尊奉道德，国有沙门应真及四方来者，供养衣食卧床疾药？”对曰：“闻其尊奉道德，国有沙门应真及四方来者，供养衣食卧床疾药。”佛言：“夫有国者，行此七法，难可得危。”’妙法莲华经安乐行品曰：‘佛告文殊师利：若于恶世，说是法华经，不近比丘尼、优婆夷，亦不问讯。若于房中，若经行处，若在讲堂中，不共住止。或时来者，随宜说法，无所悕求。又不应于女人身，取能生欲相想。而为说法，亦不乐见。若入他家，不与小女处女寡女等共语，亦复不近五种不男之人，以为亲厚。不独入他家，若有因缘，须独入时，但一心念佛。若为女人说法，不露齿笑，不现胸臆，乃至为法犹不亲厚，况复余事。’
		</desc>
	</Doc>
	<Doc>
		<title>申义</title>
		<desc>一切法明，乃有建立之主义。申明其义，是为申义。</desc>
	</Doc>
	<Doc>
		<title>身病</title>
		<desc>病有三种：一、四大五藏得病分二：一、四大增损病，二、五藏所生病。二、鬼神所作得病。三、业报所感得病。</desc>
	</Doc>
	<Doc>
		<title>生病</title>
		<desc>于一切法堕生病者，别有四辈：一执自生，二执他生，三执自他和合生，四执非自他生。</desc>
	</Doc>
	<Doc>
		<title>生灭</title>
		<desc>
            欲明生灭之相，先明生灭之义。言生灭者：一、生有为诸法，依因缘之和合，而未有之法有，是谓之生。二、灭依因缘之离散，而已有之法无，是谓之灭。有生必有灭，有为法是也。灭者不生，无为法是也。但由中道正见言之，有为法之生灭皆假生假灭，非实生实灭也。
		</desc>
	</Doc>
	<Doc>
		<title>生灭</title>
		<desc>
            一切有为，即是生灭。法若生灭，应是有为。与此相违，是无为法。是故知一切法相，应知生灭。生灭之相，所谓四相。前文已说，兹再叙之。一、生相续初名生本无今有生二、住住异前后别相续随转住三、异中随转名住前后别住异四、灭灭谓终尽住相续断名灭
		</desc>
	</Doc>
	<Doc>
		<title>生灭</title>
		<desc>生灭四相生、住、异、灭。四相二种一期四相、刹那生灭。一期四相有情、无情。有情一期四相生、老、病、死。无情一期四相成、住、坏、空。三道惑、业、苦。三时报现、生、后。总别二相总、别。</desc>
	</Doc>
	<Doc>
		<title>生灭二相</title>
		<desc>复次，分别生灭相者，有二种：一者、粗与心相应故。二者、细与心不相应故。又粗中之粗，凡夫境界；粗中之细，及细中之粗，菩萨境界；细中之细，是佛境界。</desc>
	</Doc>
	<Doc>
		<title>生灭门</title>
		<desc>心生灭者，依如来藏故有生灭心，所谓不生不灭与生灭和合，非一非异，名为阿黎耶识。</desc>
	</Doc>
	<Doc>
		<title>生灭四相</title>
		<desc>生灭之相有四，下分述之：</desc>
	</Doc>
	<Doc>
		<title>生灭相</title>
		<desc>谛观世间之相无他，唯是生灭、灭生、灭生、生灭而已，是为生灭相。</desc>
	</Doc>
	<Doc>
		<title>生死相续</title>
		<desc>
            问：‘虽有内识，而无外缘，由何有情生死相续？’答：‘生死相续，由内因缘，不待外缘，故唯有识。盖界内分段生死，由有漏善不善业种子为因，烦恼障种以为助缘，招于六道身命粗异熟果。前尽后生，即彼界外不思议变易生死，亦由无漏有分别业种子为因，所知障种以为助缘。感于三种意生身，细异熟果，前后改转，是则二种生死。皆由内识惑业所感，何藉外缘哉！’
		</desc>
	</Doc>
	<Doc>
		<title>生死与涅盘</title>
		<desc>凡夫总相，即是生死。圣者之相，即是涅盘。涅盘非相，即就生死，说不生死，是涅盘相。</desc>
	</Doc>
	<Doc>
		<title>声闻慧</title>
		<desc>
            闻佛说法，知生死苦，欲断其因。慕寂灭乐，勤修其道，是名发声闻心。生死苦者，略说三界二十五有，无非是苦，更无真实乐处也。生死因者，由见思惑所发善恶不动诸有漏业，皆是三界受生因也。寂灭乐者，三界惑业因尽，则三界果报亦亡，色心俱灭，大患永尽，其定湛寂，不受转回苦也。出苦道者戒能永断恶业，定能出离散善。慧能确除虚妄我我所执，永断见思烦恼也。由知苦故，方肯断集。由慕灭故，方肯修道。但求自度，不顾他人，故名为小乘也。
		</desc>
	</Doc>
	<Doc>
		<title>声闻四果</title>
		<desc>
            前总说修行五位，兹单述四果，金刚经疏云声闻四果。一、须陀洹果谓此人断三界见惑尽，预入圣道法流，故名入流。二、斯陀含果谓此人于欲界九品思惑中，断前六品尽，后三品犹在，须更来欲界一番受生，故名一来。三、阿那含果谓此人断欲界后三品思惑尽，更不来欲界受生，故名不来。四、阿罗汉果谓此人断色界无色界思惑尽、四智已圆，已出三界，已证涅盘，无法可学，故名无学。
		</desc>
	</Doc>
	<Doc>
		<title>尸罗波罗密</title>
		<desc>
            法界次第云：‘尸罗秦言好善，好行善道，不自放逸，是名尸罗。’或受戒行善，或不受戒行善，皆名尸罗。尸罗略说有二种：一者、在家尸罗在家尸罗者，所谓三皈、五戒、八斋戒也。二者、出家尸罗出家尸罗者，所谓沙弥沙弥尼十戒，式叉摩那尼六法戒，大比丘、比丘尼具足戒、乃至三千威仪、八万律行。若菩萨十重四十八轻，则通在家出家共戒也。若菩萨以质直清净心，持如是等戒，皆名尸罗。‘波罗密’波罗密翻名如前。若菩萨住二种尸罗中，能具修五种心者，是时尸罗名波罗密。何等五？一知尸罗实相罪不可得，而好行善道，不自放逸，余四如前分别。菩萨若能具修此五种心者，随所持戒行善，因中说果，皆具三义。是以菩萨持戒，各为行尸罗波罗密。若至无上菩提佛果，方是尸罗波罗密具足成就也。
		</desc>
	</Doc>
	<Doc>
		<title>师对弟子</title>
		<desc>
            长阿含经曰师长以五事视弟子：一、顺法调御四、示其善友二、诲其未闻五、尽已所知诲授不吝三、随其所闻使解善义有部根本毗奈耶曰弟子有五事方可教诃：一、不信四、情无羞耻二、懈怠五、近恶智识三、恶口但五法之有一，皆应教诃，比丘问言，如何教诃？佛言有五法：一、不与共语四、不与以善事二、不与教授五、不同室三、不同受用以此五法，随宜教诃。阿难问事佛吉凶经曰：‘阿难问佛：“师诃弟子，得无以小罪成大罪耶？”佛言：“不可不可，师弟之道，以道相感，自然常相信厚，视彼如己。己所不行，勿责于人。弘崇礼律，训之以道。和顺忠节，不相怨讼。弟子与师，两具真诚。师当如师，弟子当如弟子。”’
		</desc>
	</Doc>
	<Doc>
		<title>十八不共法</title>
		<desc>
            三藏法数云：一、身无失谓佛从无量劫来，常用戒定智慧慈悲以修其身，此诸功德满足故，一切烦恼俱尽，是名身无失。二、口无失谓佛具无量智慧辩才，所说之法，随众机宜，皆得证悟，是名口无失。三、念无失谓佛修诸甚深禅定，心不散乱，于诸法中，心无所着，得第一安隐处，故名念无失。四、无异想谓佛于一切众生，平等普度，心无拣择，是名无异想。五、无不定心谓佛行住坐卧，常不离甚深胜定，是名无不定名。六、无不知己舍无有一法不了知而舍之者，是名无不知己舍。七、欲无减谓佛具众善，常欲度诸众生，心无厌足，是名欲无减。八、精进无减谓佛身心精进满足，常度一切众生，无有休息，是名精进无减。九、念无减谓佛于三世诸佛之法，一切智慧相应满足，无有退转，是名念无减。十、慧无减谓佛具一切智慧，无边无际，不可尽故，随慧而说，亦无有尽，是名慧无减。十一、解脱无减谓佛远离一切执着，具二种解脱：一者、有为解脱谓无漏智慧相应解脱。二者、无为解脱谓一切烦恼净尽无余。是名解脱无减。十二、解脱知见无减谓佛于一切解脱中，知见明了，分别无碍，是名解脱知见无减。十三、一切身业随智慧行谓佛现诸胜相，调伏众生，称智演说一切诸法，令其各得解悟证入，是名身业随智慧行。十四、一切口业随智慧行谓佛以微妙清净之语，随智而转，化导利益一切众生，是名一切口业随智慧行。十五、一切意业随智慧行谓佛以清净意业，随智而转，入众生心，而为说法，除灭无明痴暗之膜，是名意业随智慧行。十六、智慧知过去世无碍谓佛以智慧，照知过去世所有一切，若众生法，若非众生法，悉能遍知无碍，是名智慧知过去世无碍。十七、智慧知未来世无碍谓佛以智慧，照知未来世所有一切，若众生法，若非众生法，悉能遍知无碍，是名智慧知未来世无碍。十八、智慧知现在世无碍谓佛以智慧，照知现在世所有一切，若众生法，若非众生法，悉能遍知无碍，是名智慧知现在世无碍。
		</desc>
	</Doc>
	<Doc>
		<title>十八界</title>
		<desc>
            一切众生，内外心境根尘，可以十八界括之。十八界者，谓合六根、六尘、六识以言，谓之十八界。界者各成界限也。六根为内界，六尘为外界，六识为中界。眼根色尘，内外相对，于其中间，生于眼识，则成三界。六根六尘，相对而生六识，则成十八界。一、六根亦名六受，又名六入，又名六处。言六根者，即眼、耳、鼻、舌、身、意之六根。根即能生之义，以能对境生识，故谓之根。又增上之义，如草木之根，有增上力，能生干枝也。言六受者，以能受诸尘之故。六入六处之义，见十二处条下。二、六尘亦名六欲，又名六入，又名六处，又名六境，又名六贼。言六尘者，谓色、声、香、味、触、法之六尘。尘即染污之义，以能染污情识之故。色谓明暗质碍等，声谓动静美恶等，香谓通塞香臭等，味谓咸淡甘辛等，触谓离合冷暖等，法谓生灭善恶等。言六欲六境者，谓皆可欲之境也。言六贼者，谓诸尘媒介诸根，劫掠一切善法功德之故。六入六处之义，见十二处条下。三、六识亦名六情。言六识者，即眼识、耳识、鼻识、舌识、身识、意识之六识，亦即见、闻、嗅、尝、感、知之义。识者了别之义，以能了别诸尘之故。言六情者，谓对境生情故。又既属分别，皆是虚妄之情故。┌六根………………眼、耳、鼻、舌、身、意。十八界┤六尘………………色、声、香、味、触、法。└六识………………眼识、耳识、鼻识、舌识、身识、意识。
		</desc>
	</Doc>
	<Doc>
		<title>十八界</title>
		<desc>
            三藏法数云：‘十八界，界即界分，谓众生心色俱迷者故。大圣教门，开色为十界，开心为八界，令其观此色心二法，皆从虚妄因缘而生，起惑造业，轮转生死。若达此妄源，无有实体，绝名离相，则不为惑染所迷也。一、眼界谓能见之根，名为眼界。二、耳界谓能闻之根，名为耳界。三、鼻界谓能嗅之根，名为鼻界。四、舌界谓能尝味之根，名为舌界。五、身界谓能觉触之根，名为身界。六、意界谓能知法之根，名为意界。七、色界谓眼所见一切色境，名为色界。八、声界谓耳所闻一切音声，名为声界。九、香界谓鼻所嗅一切香气，名为香界。十、味界谓舌所尝一切诸味，名为味界。十一、触界触即触着，谓身所觉冷暖细滑等触名为触界。十二、法界谓意所知一切诸法，名为法界。十三、眼识界谓识依眼根而能见色，名眼识界。十四、耳识界谓识依耳根能闻诸声，名耳识界。十五、鼻识界谓识依鼻根能嗅诸香，名鼻识界。十六、舌识界谓识依舌根能尝诸味，名舌识界。十七、身识界谓识依身根能觉诸触，名身识界。十八、意识界谓识依意根而能分别一切法相，名意识界。如论云：复有十八界，谓眼界、色界、眼识界、耳界、声界、耳识界、鼻界、香界、鼻识界、舌界、味界、舌识界、身界、触界、身识界、意界、法界、意识界。一、眼等诸界及色等诸界，如处中说。二、六识界者，谓依眼等，缘色等境，了别为性。三、言意界者，谓即彼识无间灭等，为欲显示第六意识及广建立十八界故。问：‘以何义故，说名为界？’答：‘以能任持无作用性自相义故，说名为界。’复次此十八界：一、几有色谓十界一少分即色蕴自性。二、几无色谓所余界。三、几有见谓一色界。四、几无见谓所余界。五、几有对谓十色界，若彼于此有所碍故。六、几无对谓所余界。七、几有漏谓十五界及后三少分，谓于是处烦恼起故，现所行处故。八、几无漏谓后三少分。九、几欲界系谓一切。十、几色界系谓十四，除香味及鼻舌识。十一、几无色界系谓后三。十二、几不系谓即彼无漏。十三、几蕴所摄谓除无为。十四、几取蕴所摄谓有漏。十五、几善几不善几无记谓十通三性，八无记性。十六、几是内谓十二，除色声香味触及法界。十七、几是外谓所余六。十八、几有缘谓七心界及法界少分心所法性。十九、几无缘谓余十及法界少分。二十、几有分别谓意识界意界及法界少分。二十一、几有执受谓五内界及四界少分，谓色香味触。二十二、几非执受谓余九及四少分。二十三、几同分谓五内有色界，与彼自识等境界故。二十四、几彼同分谓彼自识空时与自类等故。
		</desc>
	</Doc>
	<Doc>
		<title>十八神变</title>
		<desc>
            十八神变者：一、右胁出水七、身下出水十三、空中行二、左胁出火八、身上出火十四、空中住三、右胁出火九、履水如地十五、空中坐四、左胁出水十、入地如水十六、空中卧五、身上出水十一、空没在地十七、现大身满空六、身下出火十二、地没升空十八、大复现小
		</desc>
	</Doc>
	<Doc>
		<title>十波罗密</title>
		<desc>
            十波罗密，亦名十胜行。一、施施有三种：一、财施。二、无畏施。三、法施。二、戒戒有三种：一、律仪戒。二、摄善法戒。三、饶益有情戒。三、忍忍有三种：一、耐怨害忍。二、安受苦忍。三、谛察法忍。四、精进精进有三种：一、被甲精进。二、摄善精进。三、利乐精进。五、静虑静虑有三种：一、安住静虑。二、引发静虑。三、办事静虑。六、般若般若有三种：一、生空无分别慧。二、法空无分别慧。三、俱空无分别慧。七、方便善巧方便善巧有二种：一、回向方便善巧。二、拔济方便善巧。八、愿愿有二种：一、求菩提愿。二、利乐他愿。九、力力有二种：一、思择力。二、修习力。十、智智有二种：一、受用法乐智。二、成熟有情智。‘波罗密’此十相者，要七最胜之所摄受，方可建立波罗密多，一、安住最胜谓要安住菩萨种性。二、依止最胜谓要依止大菩提心。三、意乐最胜谓要悲愍一切有情。四、事业最胜谓要具行一切事胜。五、巧便最胜谓要无相智所摄受。六、回向最胜谓要回向无上菩提。七、清净最胜谓要不为二障间杂。若非此七所摄受者，所行施等，非到彼岸。
		</desc>
	</Doc>
	<Doc>
		<title>十波罗夷即十重戒</title>
		<desc>
            无畏三藏禅要曰：一、菩提心不可退。二、不可舍三宝而归依外道。三、不可毁谤三宝及三乘之教典。四、于甚深之大乘经典，有不通解处，不可生疑惑。五、若有众生已发菩提心，则不可说使退菩提心，而趣向二乘之法。六、于未发菩提心者，亦不可说使彼发二乘心之法。七、不应对于小乘及邪见人之前，辄说大乘之法。八、不可发起诸邪见等之法。九、于外道之前，不可自说我具无上菩提之妙戒。十、但于一切众生有所损害及无利益者，皆不可作，又不可使人作，见作而随喜。
		</desc>
	</Doc>
	<Doc>
		<title>十缠</title>
		<desc>
            缠即缠缚，使人心身不自在，及缠缚有情，系于三界之欲，故云缠也。根本烦恼，亦名为缠。经说欲贪，缠为缘故。然品类足说有八缠，谓无惭、无愧、嫉、悭、悔、眠、掉举、昏沉。毗婆沙宗说缠有十，谓于前八，更加忿覆，一切众生被此十法缠缚，不能出离生死之苦，证得涅盘之乐。一、无惭二、无愧三、嫉四、悭五、悔六、眠七、掉举八、惛沉九、忿十、覆
		</desc>
	</Doc>
	<Doc>
		<title>十地</title>
		<desc>
            十地者，欢喜地、离垢地、发光地、焰慧地、难胜地、现前地、远行地、不动地、善慧地、法云地、有本有无垢之十地、修生显得之十地。一、本有无垢之十地即一切众生，本有净菩提心，所具足之无量功德，开而为十也。二、修生显得之十地真言行者，断三妄执而后，依三密之妙行，而修显自心本有之十地功德也。‘十地十心’初地为种子，二地为芽，三地为疱，四地为叶，五地为花，六地为果，七地为受用种子，八地为无畏依，所谓果中之果也，九地为有，进求佛慧，坐是最胜心也，十地为决定心。
		</desc>
	</Doc>
	<Doc>
		<title>十地位</title>
		<desc>
            三藏法数云十地者：谓菩萨所证之地位，一切佛法，依此发生也。然地位有浅深，故始自欢喜终于法云，分为十也：一、欢喜地谓菩萨智同佛智，理齐佛理，彻见大道，尽佛境界，而得法喜，登于初地。经云：‘于大菩提，善得通达，觉通如来，尽佛境界，名欢喜地。’二、离垢地谓由尽佛境界，明了诸法异性而入于同，若见有同，即非离垢，同性亦灭，斯为离垢。经云：‘异性入同，同性亦灭，名离垢地。’三、发光地谓同异情见之垢既净，则本觉之慧，光明开发。经云：‘净极用生，名发光地。’四、焰慧地谓慧明既极，则佛觉圆满，觉满则慧光发焰，如大火聚，烁破一切情见。经云：‘照极觉满，名焰慧地。’五、难胜地谓由前焰慧，烁破一切情见，其同异之相，皆不可得，即是诸佛境界，无有能胜。经云：‘一切同异所不能至，名难胜地。’六、现前地谓由前同异之相，既不可得，则真如净性，明显现前。经云：‘无为真如，性净明露，名现前地。’七、远行地谓真如之境，广无边际，虽真如现前，分证则局，若尽其际，方为极到。经云：‘尽真如际，名远行地。’八、不动地谓真如之理，既尽其际，全得其体，则真常凝静，无能动摇。经云：‘一真如心，名不动地。’九、善慧地谓既得真如之体，即发妙用，凡所照了，悉是真如。经云：‘发真如用，名善慧地。’十、法云地谓菩萨至此第十地，修行功满，唯务化利众生，大慈如云，普能阴覆，虽施作利润，而本寂不动。经云：‘慈阴妙云覆涅盘海，名法云地。’
		</desc>
	</Doc>
	<Doc>
		<title>十恶</title>
		<desc>
            由彼三业，能成十恶。恶者乖理之行，谓众生触境颠倒，纵此感情于身口意，动与理乖，成此十恶也。由于身造者三：一、杀杀谓杀害生命。二、盗盗谓盗取财物。三、淫淫谓淫狎行动。由于口造者四：四、妄语妄语，谓虚诳不实之语。五、绮语绮语，谓杂秽不正之语。六、恶口恶口，谓骂詈恼人之语。七、两舌两舌，谓离间两方之语。由于意造者三：八、悭贪悭吝贪着。九、嗔恚嗔恚忿怒。十、邪见闇昧迷理。由彼三业，亦成十善。善者、顺理之义。行顺理之十法，是名十善。然有二别：一者以止恶故，得名为善。谓能止息己恶，不恼于他。所以反乎十恶，即是十善。┌一、不杀生。一、身三┤二、不偷盗。└三、不邪淫。┌四、不妄语。│五、不绮语。二、口四┤│六、不恶口。└七、不两舌。┌八、不悭贪。三、意三┤九、不嗔恚。└十、不邪见。又者以行好故，亦名为善。谓能修行胜德，利安一切，其数亦十。┌一、救护生命不惟不行杀害，更能行其救护。一、身三┤二、给施资财不惟不行盗取，更能行其给施。└三、遵修梵行不惟不行淫邪，更能行其清净。┌四、说诚实语不惟不行诳惑，更能行其实语。│五、和合彼此不惟不行离间，更能行其和合。二、口四┤│六、善言安慰不惟不行粗犷，更能行其柔和。└七、作利益语不惟不行杂秽，更能行其正直。┌八、常怀舍心不惟不行悭贪，更能行其施舍。三、意三┤九、恒生慈念不惟不行嗔恚，更能行其慈忍。└十、正信因果不惟不行邪见，更能行其正信。
		</desc>
	</Doc>
	<Doc>
		<title>十二处</title>
		<desc>
            十二处者，谓眼、耳、鼻、舌、身、意、色、声、香、味、触、法十二处也。亦名十二入。即合六根六尘以言，谓之十二处。处者方所也，所依之义也。言根在内，尘在外，眼唯对色，耳唯对声等，各有所依一定方所也。言十二入者，入即涉入之义，以六根六尘互相涉入之故。如眼根对色，即能见色，是名眼入。耳根对声，即能闻声，是名耳入等。乃至一切可见之色，而对于眼，是名色入等是也。六根为内，名内六入；六尘为外，名外六入。┌六根………………眼、耳、鼻、舌、身、意………内六入十二处┤└六尘………………色、声、香、味、触、法………外六入
		</desc>
	</Doc>
	<Doc>
		<title>十二恶律仪</title>
		<desc>
            杂阿毗昙心论云：‘十二恶律仪。’恶律仪者，谓法所不应作之律仪。一、屠羊屠者，杀也。谓人或以自食而常宰杀，或因取利贩卖而常杀，是为恶律仪。二、养鸡谓因嗜其肉味以充口体，常自畜养，意图烹杀，是为恶律仪。三、养猪谓或因自欲充于口腹，或因贩卖求利，以资其生，而畜养之者，是为恶律仪。四、捕鸟谓以杀心故，网捕禽鸟，或食或卖，伤害生命，是为恶律仪。五、捕鱼谓以杀心故，而用网罟取捕诸鱼，或食或卖，伤害物命，是为恶律仪。六、猎师谓以杀心故，猎捕一切禽兽，或食或卖，伤害物命，是为恶律仪。七、作贼谓见一切物，常怀劫盗之心，不思物各有主，妄行攘窃，贼害于人，是为恶律仪。八、魁脍魁脍者，为官操刃行刑之人。谓人本同类，彼虽犯法，理固当死，然习为操刃之业，以害其生，实为恶行，是为恶律仪。九、守狱谓为狱吏守其牢狱，以杻械枷锁，非理陵虐罪囚，无慈善心，是为恶律仪。十、咒龙谓习诸邪法咒术，咒于龙蛇，以为戏乐，是为恶律仪。十一、屠犬谓杀犬以资利养，是为恶律仪。十二、伺猎谓作猎主，伺捕禽兽，以利其生，而自积罪案，是为恶律仪。
		</desc>
	</Doc>
	<Doc>
		<title>十二入</title>
		<desc>
            法界次第云：‘次五阴而办十二入者，以惑者迷色偏重故。大圣教门，开色为十，心但为二。合为十二也。’通称入者，入以涉入为义。根尘相对，则有识生。识依根尘，仍为能入，根尘即是所入。今此十二，从所入受名，故通名入。但此十二入有内六入外六入之分。┌一、眼┐│二、耳│┌内六入┤三、鼻├如五蕴所释││四、舌│││五、身┘十二入┤└六、意……即是识蕴│┌七、色┐││八、声│└外六入┤├如五蕴所释│九、香││十、味┘│十一、触……诸大种及一分触└十二、法……即受想行蕴无表色并无为
		</desc>
	</Doc>
	<Doc>
		<title>十二入</title>
		<desc>
            三藏法数云：‘十二入，入即涉入之义，谓六根六尘，互相涉入，故名十二入也。’一、眼入谓眼根对色，即能见色，是名眼入。二、耳入谓耳根对声，即能闻声，是名耳入。三、鼻入谓鼻根对香，即能嗅香，是名鼻入。四、舌入谓舌根对味，即能尝味，是名舌入。五、身入谓身根对触，即能觉触，是名身入。六、意入谓意根对法，即能分别于法，是名意入。七、色入谓一切可见之色，而对于眼，是名色入。八、声入谓一切可闻之声，而对于耳，是名声入。九、香入谓一切可嗅之香，而对于鼻，是名香入。十、味入谓一切可尝之味，而对于舌，是名味入。十一、触入谓一切可觉之触，而对于身，是名触入。十二、法入谓一切可分别之法，而对于意，是名法入。如大乘广五蕴论云：‘复有十二处，谓眼处、色处、耳处、声处、鼻处、香处、舌处、味处、身处、触处、意处、法处。’一、眼等五处及色声香味处，如前已释。二、触处谓诸大种及一分触。三、意处即是识蕴。四、法处谓受想行蕴并无表色等，及诸无为。云何无为？谓虚空无为、非择灭无为、择灭无为、及真如等。又云：‘问：处为何义？’答：‘诸识生长门是处义。’
		</desc>
	</Doc>
	<Doc>
		<title>十二因缘</title>
		<desc>
            缘觉之慧，即是十二因缘。十二因缘，亦名十二支。旧译作十二因缘，新译作十二缘起。是众生涉三世而轮回于六道次第之缘起也。一无明、二行、三识、四名色、五六入、六触、七受、八爱、九取、十有、十一生、十二老死。缘觉观十二因缘，觉悟真空之理，其间有三种因缘：一约三世明十二因缘，二约二世明十二因缘，三约一念明十二因缘。
		</desc>
	</Doc>
	<Doc>
		<title>十二因缘</title>
		<desc>
            生死相续，皆由十二有支，谓从无明乃至老死。一、无明支以行蕴中无明为体，不取余法，斯乃与行得为因缘，此通现行及种为体。二、行支造作为行，以身语意三行为体，心心所为体。行体是思，此身语意三，在欲界名福非福，身语在色界，意亦通无色，名为不动，此支亦通现行种子。三、识支了别名识，唯取阿赖耶识亲因缘为体。果报主故，此唯种子，不取现行。四、名色支即除六根触受法种，皆名色摄，谓色蕴中除根，余色除受蕴全除行蕴触除识蕴中本识意根余想蕴全三蕴少分为名色支体，此唯异熟性也。五、六处支生长门义名为处，是内六处唯取彼异熟种，即五色根及前六识，若有异熟居过去世，说为意也。六、触支触境名触，除第七识，取第八相应触全，六识之中异熟触，此唯种子。七、受支领纳名受，此亦同前触，应知亦唯种子。八、爱支耽染名爱，唯取爱数一法为体，正唯修断，助润通见，此通现种。九、取支追欲名取，通取一切烦恼，正唯修断，助润通见，此通种现。十、有支爱取合润，能引业种及所引因转名为有，俱能近有后有果故。十一、生支蕴起名生，即五果现行，不取种子。以异熟五蕴为体，谓从中有至本有中未衰变来，皆生支摄。十二、老死变异名老，灭无名死，亦以异熟五蕴为体，不取种子也。
		</desc>
	</Doc>
	<Doc>
		<title>十二因缘生灭二种观法</title>
		<desc>
            十二因缘有生灭二种观法：一、生观者一、无明缘行二、行缘识三、识缘名色四、名色缘六入五、六入缘触六、触缘受七、受缘爱八、爱缘取九、取缘有十、有缘生十一、生缘老死二、灭观者一、无明灭则行灭二、行灭则识灭三、识灭则名色灭四、名色灭则六入灭五、六入灭则触灭六、触灭则受灭七、受灭则爱灭八、爱灭则取灭九、取灭则有灭十、有灭则生灭十一、生灭则老死灭十二因缘生灭二种观法┌无明──────┬─惑迷┌过去二因┤││└行────┐││┌识──┐↓│││名色─┤│││┌五果┤六入─┤│↑│││触──┤├──→─业染三世十二因果┤现在┤└受──┤↑↑││┌爱─→↓→↑→─┤│└三因┤取─→↓→↑→─┘│└有─→↓→┘│┌生──┤└未来二果┤├──────苦报└死──┘┌无明│行│识│名色┌现在十支┤六入││触││受││爱二世十二因缘┤│取│└有│┌生└末来二支┤└老死
		</desc>
	</Doc>
	<Doc>
		<title>十二支</title>
		<desc>
            前叙六因四缘，辨因缘生法。兹叙十二支，辨缘起次第。十二支者，旧译作十二因缘，新作十二缘起，是众生涉三世而轮回于六道次第之缘起也。一无明、二行、三识、四名色、五六处、六触、七受、八爱、九取、十有、十一生、十二老死。一、无明为过去世无始之烦恼也。二、行依过去世之烦恼，所作善恶之行业也。三、识依过去世之业，而受现世受胎之一念也。四、名色在胎中渐有心身发育之位，名为心法。心法不能以体示之，但以名诠之，则为名。色者即眼等之身也。五、六处六处即六根。为六根具足，将为出胎之位也。六、触由入对尘，情尘识合。出胎后根尘触接之位也。七、受为自六七岁后，渐次对于事物，有识别苦乐感受之位也。八、爱为值十四五岁后，生有种种强盛爱欲之位也。九、取为成人以后，爱欲愈盛，驰驱诸境，取求所欲之位也。十、有为因爱取之烦恼，作种种之业，招未来之果之位也。又为有业，有业能招来世之果，故名为有。十一、生即依现在之业，受生未来之位也。十二、老死为于来世老死之位。
		</desc>
	</Doc>
	<Doc>
		<title>十法界</title>
		<desc>密教之十法界，与显教相异，以五凡五圣为十法界。一、五凡五凡者，地狱、饿鬼、畜生、人、阿修天也。二、五圣五圣者，声闻、缘觉、菩萨、权佛、实佛也。</desc>
	</Doc>
	<Doc>
		<title>十烦恼</title>
		<desc>开六烦恼中恶见之一，而为身见、边见、邪见、取见、戒禁取见之五见，则为十烦恼，与六烦恼开合之不同耳。</desc>
	</Doc>
	<Doc>
		<title>十方</title>
		<desc>世界之界，向形表推之，如云十方。十方者，十方位也。即东、西、南、北、四维、上、下。</desc>
	</Doc>
	<Doc>
		<title>十方世界</title>
		<desc>就娑婆世界，而说邻近之十方世界。一、东方密洲。六、西南方鲜少。二、西方离垢。七、东北方摄取。三、南方丰溢。八、西北方欢喜。四、北方丰乐。九、上方振音。五、东南方饶益。十、下方关龠。</desc>
	</Doc>
	<Doc>
		<title>十个等量身</title>
		<desc>
            佛之法身，其量等于一切有为无为之诸法，今统收之为十三，但存大数，以显无应，故云十也。一、一切众生量等身八、法界量等身二、一切法量等身九、虚空界量等身三、一切刹界量等身十、无等界量等身四、一切三世量等身十一、一切愿量等身五、一切佛量等身十二、一切行者量等身六、一切语言量等身十三、寂灭涅盘盘界量等身七、真如量等身
		</desc>
	</Doc>
	<Doc>
		<title>十回向</title>
		<desc>
            三藏法数云：回即回转，向即趣向，谓起大悲之心，救度众生，回转十行之善，向于三处：一、真如实际是所证。二、无上菩提是所求。三、一切众生是所度。以能回之心，及所回善行，向彼万类圆满梵行等入法界也。一、救一切众生离众生相回向谓由前修十行，神通满足，成就诸佛所行事已，又当修此回向之行，然回向之行，以悲愿之心为最，化度众生，而无能度之相，回此无为之心，趣向寂灭之地。经云：‘当度众生，灭除度相，回无为心，向涅盘路，名救一切众生离众生相回向。’二、不坏回向谓前离众生相，则是可坏，今复坏前可坏，离于能离，则是不坏，坏即空，不坏即假，空假不二，正显中道，而归趣于本觉矣。经云：‘坏其可坏，远离诸离，名不坏回向。’三、等一切佛回向谓所向本觉之性，湛然常住，而能觉之智，齐于佛觉。经云：‘本觉湛然，觉齐佛觉，名等一切佛回向。’四、至一切处回向谓前能觉之智，无处不遍，既齐佛觉，则所证真如之理地，如佛不异。经云：‘精真发明，地如佛地，名至一切处回向。’五、无尽功德藏回向谓前至一切处是世界，等一切佛是如来，然如来则一切世界之如来，世界即一切如来之世界，世界如来，涉入无碍，功德无尽。经云：‘世界如来，互相涉入，得无挂碍，名无尽功德藏回向。’六、随顺平等善根回向谓于诸佛理地，起万行真因，显证一乘寂灭之道，行从理起，故曰随顺平等。能生道果，故曰善根。经云：‘于同佛地地中，各各生清净因，依因发辉，取涅盘道，名随顺平等善根回向。’七、随顺等观一切众生回向设既修真因，善根成就，则知十方众生，皆我本性，性既平等，故能成就一切众生善根，无有遗失，亦无高下。经云：‘真根既成，十方众生，皆我本性，性圆成就，不失众生，名随顺等观一切众生回向。’八、真如相回向离妄曰真，不异曰如，谓一切法性本真如，不即不离，二俱无著，则真如相现。经云：‘即一切法，离一切相，惟即与离，二无所着，名真如相回向。’九、无缚解脱回向谓真如之相现前，则智慧明了，十界依正等法，互摄圆融，自在无碍。经云：‘真得所如，十方无碍，名无缚解脱回向。’十、法界无量回向谓所证性德真如之理，圆满成就，含摄遍周，其量无外，十界差别之相，了不可得。经云：‘性德圆成，法界量灭，名法界无量回向。’
		</desc>
	</Doc>
	<Doc>
		<title>十戒</title>
		<desc>十戒者，沙弥所持之十戒也。一、不杀生六、不着华鬘好香涂身二、不偷盗七、不歌舞倡伎亦不往观听三、不淫八、不得坐高广大床上四、不妄语九、不得非时食五、不饮酒十、不得蓄钱金银宝物</desc>
	</Doc>
	<Doc>
		<title>十界</title>
		<desc>前言世间，说有六凡。兹合世出世间，则为十界。然凡圣本来是一，但因迷悟不同，而差别于是迥殊。迷有轻重，悟亦有浅深，因是迷悟之中，亦复高下大异，此所以有十界之分也。</desc>
	</Doc>
	<Doc>
		<title>十界为果</title>
		<desc>
            由迷悟之心，行有漏无漏之业，则得十界之果。十界者，即十法界。合四圣六凡，是为十也。法界之义有多种，约二义能释之。一就事，二约理。就事而言，法者，诸法也。界者，分界也。诸法各有自体，而分界不同，故名法界，乃总该万有而谓之一法界。又界者，边际义。法界者，极言法之边际也。约理而说，则法界者，众生之心法也。此心能生诸法，是名法界。又单名法界，及名法性。合曰法界性。法界即法性也。一、四圣一、佛法界以诸佛三觉之法则，而在诸佛万行具足之境界，曰佛法界。二、菩萨法界以菩萨自觉觉他之法则，而在菩萨二行成就之境界，曰菩萨法界。三、缘觉法界以缘觉观因缘之法则，而在缘觉悟真空之境界，曰缘觉法界。四、声闻法界以声闻修四谛之法则，而在声闻证真空之境界，曰声闻法界。二、六凡五、天法界以天上善禅定之法则，而在天乐胜身胜之境界，曰天法界。六、人法界以人中善之法则，而在人苦乐夹杂之境界，曰人法界。七、修罗法界以修罗下善好斗之法则，而在修罗战斗之境界，曰修罗法界。八、饿鬼法界以饿鬼下恶之法则，而在饿鬼饥饿之境界，曰饿鬼法界。九、畜生法界以畜生中恶之法则，而在畜生舌啖之境界，曰畜生法界。十、地狱法界以地狱上恶之法则，而在地狱极苦之境界，曰地狱法界。
		</desc>
	</Doc>
	<Doc>
		<title>十界依正</title>
		<desc>前言世间，明一切心造，兹言出世，以明心造有染净之不同。</desc>
	</Doc>
	<Doc>
		<title>十界因果</title>
		<desc>
            前言世间，明六凡因果。兹合世出世间，以明凡圣因果。惟但举其略，不加详及，故说十界业因及十界业果。言十界者，先及六凡，次及四圣。一、六凡因果一、嗔恚邪淫即地狱业极苦无间即地狱果二、悭贪不施即饿鬼业缺乏不遂即饿鬼果三、愚痴暗蔽即畜生业昏钝困苦即畜生果四、我慢贡高即修罗业战斗争夺即修罗果五、坚持五戒即人道业苦乐夹杂即人道果六、精修十善即天道业享受福乐即天道果二、四圣因果七、证悟人空即声闻业证小涅盘即声闻果八、知缘性离即缘觉业证因缘觉即缘觉果九、度行齐修即菩萨业渐入觉位即菩萨果十、真慈平等即佛之业成圆满觉即佛之果
		</desc>
	</Doc>
	<Doc>
		<title>十力</title>
		<desc>
            三藏法数云：一、知是处非处智力谓如来于一切因缘果报，审实能知。如作善业，即知定得乐报，名知是处。若作恶业，得受乐报，无有是处，名知非处。如是种种，皆悉遍知，故名知是处非处智力。二、知过去未来现在智力谓如来于一切众生过去未来现在三世业缘果报生处，皆悉遍知，故名知过现未来业报智力。三、知诸禅解脱三昧智力四、知诸根胜劣智力谓如来于诸众生，根性胜劣，得果大小，皆实遍知，故名知诸根胜劣智力。五、知种种解智力谓如来于诸众生，种种欲乐，善恶不同，如实遍知，故名知种种解智力。六、知种种界智力谓如来于世间众生，种种界分不同，如实遍知，故名知种种界智力。七、知一切至处道智力谓如来于六道有漏行所至处，涅盘无漏行所至处，如实遍知，故名一切至处道智力。八、知天眼无碍智力谓如来证知天眼清净，见诸众生，死时生时，端正丑陋，善恶业缘，皆悉无碍，故名知天眼无碍智力。九、知宿命无漏智力谓如来于种种宿命，一世乃至百千万世，一劫乃至百千万劫，死此生彼，死彼生此，姓名饮食，苦乐寿命，如实遍知，故名知宿命无漏智力。十、知永断习气智力谓如来于一切惑余习气分，永断不生，如实遍知，故名知永断习气智力。
		</desc>
	</Doc>
	<Doc>
		<title>十六菩萨</title>
		<desc>
            大日经宗，于地前建三劫，地上立十地，以示阶级。金刚顶宗，直修直证，不立位次，但于地上立十六大菩萨，以为行位。东方发心门四：萨、王、爱、喜，南方修行门四：宝、光、幢、笑，西方菩提门四：法、利、因、语，北方涅盘门四、业、护、牙、拳。然十地十六菩萨，特开合不同，法相稍异耳，但二者相合，亦有二种不同。┌萨┐┌萨┐│王│发│王│初地┤├金刚部菩萨心门初地┤├阿赖耶识───大圆镜智│爱│心│爱│└喜┘└喜┘二地──光┐二地─光┐三地──宝│修三地─宝│├摩尼部大福德门四地┐│四地──幢│行├幢├末那识──平等性智五地──笑┘五地┘│六地┐│├笑┘七地┘┌法┐┌法┐六地┤│八地┤│└利│菩└利│├莲华部大智慧门├意识──妙观察智┌因│提┌因│七地┤│九地┤│└语┘└语┘┌业┐┌业┐八地┤│涅│护│└护├羯磨部大精进门十地┤├前五识──成所作智九地─牙│盘│牙│十地─拳┘└拳┘
		</desc>
	</Doc>
	<Doc>
		<title>十六随烦恼</title>
		<desc>
            此诸烦恼，亦名随烦恼，以皆随心为恼乱事故。复有此余异诸烦恼，染污心所。行蕴所摄，随烦恼起，故亦名随烦恼。不名烦恼，非根本故。彼相云何？数有十六：一、嫉二、悔三、忿四、恼五、害六、恨七、悭八、谄九、诳十、眠十一、覆十二、憍十三、无惭十四、无愧十五、昏沉十六、掉举
		</desc>
	</Doc>
	<Doc>
		<title>十六特胜</title>
		<desc>
            十六特胜，亦名阿那波那念，此翻遣来遣去。言特胜者，从因缘得名。如外道等，并能修得四禅四空，而无对治观行，故不出生死。此十六法，有定有观，具足诸禅，能发无漏，故名特胜也。又十六法，对四念处，每念处有四法，共成十六特胜。于四念处之观，又修此十六特胜，始于调心，终至非想地。地地观照，能照无漏善业，而无厌恶自害之失者也。解有多般，兹录其一。一、知息入观入息至于气灭。二、知息出观出息止至于鼻端。三、知息长短观息长短，若身不安，心多散乱，则出入息俱短，若身安心静，则出入息俱长。四、知息遍身息遍身者，形心既安，则气道无壅，如似饮气既，统遍身中。五、除诸身行想受为心行，觉观为口行，出入息为身行。既息遍身中，患彼觉动粗念，除诸粗故，名除诸身行。六、受喜七、受乐虽有微喜，乐能遍满。身识既满，内心喜悦，故名乐。八、受诸心行既受乐在怀，必有数法相随，倚心乐境故。九、心作喜既止心一境，未有慧解，必为沉心所覆没，以喜举之，令不沉没，故名作喜。十、心作摄喜心动散，则发越过常，摄之令还，不使驰散诸缘，故名作摄。十一、心作解脱心不掉散，均等无累，故名解脱。十二、观无常已得自在，不为沉浮所败，故能观诸法无常，念念生灭，不可乐也。十三、观出散此身不久当散坏，磨灭之法，非真实有。十四、观离欲此身唯是苦本，心欲离之，故名离欲。十五、观灭是心住灭，多诸过患，不欲住故。十六、观弃舍观此诸法，皆是过患，故名弃舍。
		</desc>
	</Doc>
	<Doc>
		<title>十六行</title>
		<desc>
            由四谛各有四行，则为十六行。法界次第云：‘次四谛而辩十六行者，还离四谛开为十六行也。但教门既有总别之殊，故谛有离合之异。欲使修观之者，取理无谬，故须于四谛之下，各以四行分别，则审实之义。意乃逾明。’通加以行名者，行以往趣为义，修此十六观法，能趣四实之理，故名行也。或时从理得名，即十六谛也。
		</desc>
	</Doc>
	<Doc>
		<title>十六知见</title>
		<desc>
            三藏法数明大智论十六知见，谓未见正道之人，于五阴等法中，强立主宰，妄计有我我所。计我之心，历于诸缘，即有十六知见之别也。一、我谓于五阴等法中，无明不了，妄计有我我所之实，故名为我。二、众生谓于五阴等法和合中，妄计众共而生，故名众生。三、寿者谓于五阴等法中，妄计有我受一期果报，命有长短，故曰寿者。四、命者谓于五阴等法中，妄计有我，命根成就，连持不断，故名命者。五、生者谓于五阴等法中，妄计我能生起众事，及计我来人中受生，故名生者。六、养育谓于五阴等法中，妄计我能养育他人，及计我从生已来，为父母养育，故名养育。七、众数谓于五阴等法中，妄计我有五阴十二入十八界等众法有数，故名众数。八、人谓于五阴等法中，妄计我是能修行人，异于不能之人，及计我生人道，异于余道，故名为人。九、作者谓于五阴等法中，妄计我有身力手足，能有所作，故名作者。十、使作者谓于五阴等法中，妄计我能役使于他，故名使作者。十一、起者谓于五阴等法中，妄计我能起造后世罪福之业，故名使起者。十二、使起者谓于五阴等法中，妄计我能令他起后世罪福之业，故名使起者。十三、受者谓于五阴等法中，妄计我之后身，当受罪福果报，故名受者。十四、使受者谓于五阴等法中，妄计我当令他受诸苦乐果报，故名使受者。十五、知者谓于五阴等法中，妄计我有五根能知五尘，故名知者。十六、见者谓于五阴等法中，妄计我有眼根能见一切色相，又计我能起邪见正见，故名见者。
		</desc>
	</Doc>
	<Doc>
		<title>十魔</title>
		<desc>
            佛学大辞典引华严疏钞云十魔：一、蕴魔色等五蕴，为众恶之渊薮，障蔽正道，害慧命者。二、烦恼魔贪等烦恼，迷惑事理，障蔽正道，害慧命者。三、业魔杀等恶业，障蔽正道，害慧命者。四、心魔我慢之心，障蔽正道，害慧命者。五、死魔人之寿命有限，妨修道害慧命者。六、天魔欲界第六天主，作种种之障碍，害人之修道者。七、善根魔执着自身所得之善根，不更增修，障蔽正道，害慧命者。八、三昧魔三昧者，禅定也。耽着于自身所得之禅定，不求升进，障蔽正道，害慧命者。九、善知识魔悭吝于法，不能开导人，障蔽正道，害慧命者。十、菩提法智魔于菩提法，起自执着，障蔽正道，害慧命者。
		</desc>
	</Doc>
	<Doc>
		<title>十三大院</title>
		<desc>
            胎藏院曼荼罗，为胎藏界之诸尊。如其位安置于坛场者，坛中安置十三大院、四百十四尊，一切之功德，轮圆具足者，是胎藏界之曼荼罗也。此曼荼罗，乃显众生本具之理性者，故又名因曼荼罗，理曼荼罗。以东方为发因之位，故亦名东曼荼罗。其理性清净无垢之德，喻之莲华，故亦名莲华曼荼罗。又此曼荼罗，有现图曼荼罗与阿阇梨所传曼荼罗之二种：现图曼荼罗为图画，善无畏三藏祈请虚空炳现之坛形，即现今流布于世者是也。阿阇梨所传曼荼罗，为大日经及仪轨所说，不载之于图画，由一一阿阇梨传其作法及义理。二者相违之点不少，盖现图为结缘，阿阇梨所传为传法也。‘十三大院’大日经仪轨说胎藏曼荼罗画十三大院而安置诸尊，但现图曼荼罗缺四大护院之一，而为十二大院。‘四百十四尊’诸家所说之数无定，而以四百十四尊为常数。第一、中台八叶院九尊。第二、遍知院七尊。第三、释迦院三十九尊。第四、持明院五尊。第五、虚空藏院二十八尊。第六、金刚手院三十三尊。第七、除盖障院九尊。第八、观音院三十七尊。第九、地藏院九尊。第十、文殊院二十五尊。第十一、苏悉地院八尊。已上二百九尊，谓之内院。第十二、外周之金刚院二百五尊，通内外院为四百十四尊也。‘胎藏界五佛’胎藏界曼陀罗之中心部，云中胎藏，又称中台八叶院，八叶莲华开敷之形也。中台是大日如来，四方之四叶，现四佛；四维之四叶，现四菩萨；即南方开敷华王如来，东方宝幢如来，北方天鼓雷音如来，西方无量寿如来，中台之大日如来，合为五佛也。‘胎藏界九尊’中台八叶院之九尊也。前之五佛，加东南维普贤菩萨，西南维文殊菩萨，东北维弥勒菩萨，西北维观音菩萨之四尊也。
		</desc>
	</Doc>
	<Doc>
		<title>十善</title>
		<desc>
            法界次第云：十善者，善即顺理之义，谓行此十法，皆顺理故，然有二种：一者止，二者行。一、止止则止息己恶，不恼于他。二、行行则修行胜德，利安一切也。所谓十善者：一、不杀生不杀生者，谓不害一切物命，即是止杀之意，既不杀已，当行放生之善也。二、不偷盗不偷盗者，谓不窃取他人财物，即是止盗之意，既不盗已，当行布施之善也。三、不邪淫不邪淫者，谓不行邪淫欲事，即是止淫之善，既不邪淫，当行清净梵行之善也。四、不妄语不妄语者，谓不起虚言，诳惑他人，即是止妄语之善，既不妄语，当行实语之善也。五、不两舌不两舌者，谓不向两边说是谈非，令他斗诤，即是止两舌之意，既不两舌，当行和合利益之善也。六、不恶口不恶口者，谓不发粗犷恶言，骂辱他人，即是止恶口之善，既不恶口，当行柔和软语之善也。七、不绮语不绮语者，谓不庄饰华丽之言，令人乐闻，即是止绮语之善，既不绮语，当行质直正言之善也。八、不贪欲不贪欲者，谓不贪着情欲尘境，即是止贪之善，既不贪欲，当行清净梵行之善也。九、不嗔恚不嗔恚者，谓不生忿怒之心，嗔恨于人，即是止嗔之善，既不嗔恚，当行慈忍之善也。十、不邪见不邪见者，谓不偏邪异见，执非为是，即是止邪见之善，既不邪见，当行正信正见之善也。
		</desc>
	</Doc>
	<Doc>
		<title>十识</title>
		<desc>
            密教依释摩诃衍论而立者。前之八识，与唯识所立不异。第九识之一切一心识，又曰多一识，是真如随缘，而为有情非情。此二有情非情，各有一心，故曰一切，或曰多，为同一真性，故曰一心。第十之一一心识，又曰一切一心识，是通随缘之一切有情非情，而唯为一心，故曰一心。真如之体唯一，故曰一心。释摩诃衍论曰：‘心是有十，一者眼识心，二者耳识心，乃至九者多一识心，十者一一识心。如是十中，初九种心，不缘真理。后一种心，得缘真理为境界。今据前九，作如是说，离心缘相。’
		</desc>
	</Doc>
	<Doc>
		<title>十使</title>
		<desc>
            十使者，即十烦恼也。谓贪、嗔、痴、慢、疑、身、边、邪、取、戒之十也。台家分为五钝使、五利使。一、五钝使谓贪、嗔、痴、慢、疑也。二、五利使谓身、边、邪、取、戒也。钝谓迟钝，谓此五种妄惑，由推身见等五种利使而生，对利而言，故名为钝。利即快利，谓此五种妄惑，动念即生，造次恒有也。
		</desc>
	</Doc>
	<Doc>
		<title>十事</title>
		<desc>
            何故随眠能为有本？以此烦恼现起，能为十事故。所谓十事者：一、坚根本六、摄自具二、立相续七、迷所缘三、治自田八、导识流四、引等流九、越善品五、发业有十、广缚义令不能越自界地故，由此随眠，能为有本。故业因此，有感有能。
		</desc>
	</Doc>
	<Doc>
		<title>十四难</title>
		<desc>
            十四难者，外道十四难句，佛不答之。一、神及世间之常无常等四句：一、常。二、无常。三、常无常。四、非常非无常。二、神及世间之边无边等四句：一、有边。二、无边。三、有边无边。四、非有边非无边。三、神及世间之如去不如去等四句：一、如去。二、不如去。三、如去不如去。四、非如去非不如去。四、神与身一、神与身异二句。共合十四，曰十四难：问曰：‘佛为一切智人，何不答此十四难？’答曰：‘无此事实，故不答。’诸法有常无此理，诸法断亦无此理，以是故佛不答。譬如人问构牛角得几汁之乳，是为非问，不可答也。’
		</desc>
	</Doc>
	<Doc>
		<title>十随眠</title>
		<desc>
            于六随眠，复开为十，即于六中见分为五：一、贪如前释，下四同。二、嗔三、痴四、慢五、疑六、身见于五阴中，妄计有身，强立主宰，恒起我见，执我我所。七、边执见计我身或断或常，执断非常，执常非断，但执一边。八、邪见邪心取理，颠倒妄见，不信因果，断诸善根，作阐提行。九、见取见于非戒之中，谬以为戒，强执胜妙，希取进行。十、戒禁取见于非真妙法中，谬计涅盘，心生取着，妄计所得为胜。
		</desc>
	</Doc>
	<Doc>
		<title>十五无明</title>
		<desc>
            髀婆沙论云十五种无明：一、根本无明谓从无始之际，一念不觉。长夜昏迷，不了真理，能生一切诸惑烦恼，是为根本无明。二、枝末无明谓心心所法相应而起。即有贪嗔慢疑见等烦恼，是为枝末无明。三、共无明谓一切结使，共相造作一切诸业，是为共无明。四、不共无明谓第七识，无别体相，妄起染心，障蔽无漏圣法，恒不间断，是为不共无明。五、相应无明谓第七识恒与贪痴见慢四惑相应，是为相应无明。六、不相应无明谓第七识不与余识外缘粗显之境相应，是为不相应无明。七、迷理无明谓根本无明，障于中道之理，不能显发，是为迷理无明。八、迷事无明谓见思烦恼，障蔽生死之事，不能出离，是为迷事无明。九、独头无明谓妄觉之心，不缘外境，孤然生起，生已增广，是为独头无明。十、俱行无明谓心心所法，常相随逐，曾不舍离，是为俱行无明。十一、覆业无明谓一切结使，覆蔽诸业，不令人知，恐失名誉利养恭敬等，是为覆业无明。十二、发业无明谓贪痴我见慢等，悉能发生一切恶业，是为发业无明。十三、种子子时无明种子者谓第八藏识，含藏一切染净种子也。子时者，子为十二时之首，以喻藏识为诸识之首也。盖染习种子，蕴在藏识之中，未发显时，是为种子子时无明。十四、行业果无明谓于十二因缘中，无明行受取有五者烦恼是业因。识等七者是苦果，是为行业果无明。十五、惑无明谓俱生分别及根本随烦恼等惑，是为惑无明。
		</desc>
	</Doc>
	<Doc>
		<title>十想</title>
		<desc>
            十想者：一、无常想想即观想，谓观诸众生及诸世界一切有为之法，迁流代谢，皆悉无常。作是想者，智慧相应，得断生灭，是名无常想。二、苦想谓观五阴之身，一切有为之法，常为诸苦之所逼迫。作是想者，智慧相应，得灭众苦，是名苦想。三、无我想谓观一切诸法，毕竟空寂，皆无有我。作是想者，智慧相应，得灭我想，是名无我想。四、食不净想谓观诸饮食，皆从不净因缘而生。如肉从精血水道所生，实为脓虫住处。又如酥及酪，血所变成，与烂脓无异。厨人污垢，种种不洁。作是想者，智慧相应，断不净食，是名食不净想。五、世间不可乐想谓观世间一切色欲滋味、车乘服饰、宫室园苑，皆是恶事，心生厌离，不可乐着。作是想者，智慧相应，得断贪乐，是名世间不可乐想。六、死想谓观此身，念念无常，刹那生灭，迁谢不停。作是想者，智慧相应，得灭死相，是名死想。七、不净想谓观此身，从烦恼业种为因，父母不净为缘，和合而成，内有三十六物，外则九窍常流，皆悉不净。作是想者，智慧相应，远离尘垢，是名不净想。八、断想谓观有余涅盘之相，断诸结使，得无漏道。作是想者，智慧相应，同断三毒，是名断想。九、离想谓观涅盘之相，远离烦恼结使。作是想者，智慧相应，得离爱欲，是名离想。十、尽想谓观无余涅盘之相，灭一切苦，尽诸结使，一切烦恼，不复更生。作是想者，智慧相应，同尽诸漏，是名尽想。
		</desc>
	</Doc>
	<Doc>
		<title>十信位</title>
		<desc>
            三藏法数云：‘十信者，乃三贤之首，万行之先。然欲从凡入圣，必以信为先导。始自信心，终至愿心，总为十信，以作菩萨真修之方便也。’一、信心谓心与理冥，决了无疑，妙信纯真，恒住中道。经云：‘妙信常住，一切妄想，灭尽无余，中道纯真，名曰信心。’二、念心谓真信明了过去未来劫中，出生入死，忆念无忘。经云：‘无数劫中，舍身受身，皆能忆念，得无遗忘，名曰念心。’三、精进心不杂曰精，无间名进，谓唯以念心精明，进趣真净之地。经云：‘唯以精明，进趣真净，名精进心。’四、慧心善入佛法，造心分别为慧，谓精进之心，即已现前，则纯真之慧，自然发显。经云：‘心精现前，纯以智慧，名曰慧心。’五、定心谓念虑皆忘，寂用无心，则慧性明彻，湛然不动。经云：‘周遍寂湛，寂妙常凝，名曰定心。’六、不退心谓定光显发，慧心明彻，知道不远，进修无懈。经云：‘定光发明，明性深入，唯进无退，名不退心。’七、护法心谓心进无退，则能保护任持一切佛法，而佛之气分，与己相接。经云：‘心进安然，保持不失，十方如来，气分交接，名护法心。’八、回向心回即回转，向即趣向，谓以护法心微妙之力，感佛之光来照，又复回光，以向于佛，犹如双镜交照，光辉互现也。经云：‘觉明保持，能以妙力，回佛慈光，向佛安住，名回向心。’九、戒心谓心回向佛，则于净戒，安住不失。经云：‘心光密回获佛，常凝无上妙净，安住无为，得无遗失，名曰戒心。’十、愿心谓由心住净戒，而得自在，故能遍游十方世界，化导众生，随其所愿，悉皆满足。经云：‘住戒自在，能游十方，所去随愿，名曰愿心。’
		</desc>
	</Doc>
	<Doc>
		<title>十行位</title>
		<desc>
            三藏法数云十行者：谓由前十住，进修功满，已成佛子，自得己利，而利他之行未成，是故广行饶益，随顺众生，令其欢喜。然行有浅深，故始自欢喜，终至真实，而成十种也：一、欢喜行谓由前十住，进修功满，已成佛子，具佛妙德，能于十方刹土，随顺饶益众生，自他俱喜。经云：‘成佛子已，具足无量如来妙德，十方随顺，名欢喜行。’二、饶益行谓善推妙德，饶益众生，使得法利，不生厌想。经云：‘善能利益一切众生，名饶益行。’三、无嗔恨行谓嗔恨生于违拒，既能自觉，又能觉他，自他之利兼成，则嗔恨自无也。经云：‘自觉觉他，得无违拒，名无嗔恨行。’四、无尽行谓随众生之类，化现其身，转化无穷，而益物无尽，竖遍三际，横周十方，通达无碍。经云：‘种类出生，穷未来际，三世平等，十方通达，名无尽行。’五、离痴乱行谓妙智了达一切法门虽各不同，悉皆归于一理而无差误。经云：‘一切合同，种种法门，得无差误，名离痴乱行。’六、善现行谓由无痴乱行，故能于同类中，显现异相，于异相中，不见有异，同异圆融，互现自在。经云：‘则于同中，显现群异，一一异相，各各见同，名善现行。’七、无著行无著即无碍之义也，谓由善现之行，充扩圆融，以满空微尘，一一尘中，现十方界，而尘相不坏，尘界交现，小大无碍。经云：‘现尘现界，不相留碍，名无著行。’八、尊重行谓前无著行中，现尘现异，皆是般若观照之力，然般若于六度中，称为第一，可谓至尊至重矣。经云：‘种种现前，咸是第一波罗密多，名尊重行。’九、善法行谓于妙观慧中，种种明现，以显圆融之德，十方诸佛，莫不依此圆融，而为法则。经云：‘如是圆融，能成十方诸佛轨则，名善法行。’十、真实行谓前圆融得相，一一皆是无为真实之性，然依性起修，则所修之行，无非真实矣。经云：‘一一皆是清净无漏，一真无为，性本然故，名真实行。
		</desc>
	</Doc>
	<Doc>
		<title>十玄门</title>
		<desc>
            古德准此十义，重开为十玄门。一、同时具足相应门以是总故冠于九门之初。二、广狭自在无碍门别中先辨此者，此是别门之由。由前初二门事理相遍故，生余八门。且约事如理遍故广，不坏事相故狭，故为事事无碍之始。三、一多相容不同门由广狭无碍，所遍有多，以已一望彼多，故有一多相容。相容则二体并存，但力用交彻耳。四、诸法相即自在门由此容彼，彼便即此，由此遍彼，此便即彼，故相即也。五、秘密隐显俱成门由互相摄，则互有隐显，故有此门。谓摄他他可见，故有相容门。摄他他无体，故有相即门。摄他他虽存而不可见，故有隐显门。此三皆由相摄而有，为门别故。相容则如二镜互照，相即则如波水相收，隐显则如片月相映。六、微细相容安立门由此摄他，一切齐摄，彼摄亦然，故有微细相容。七、因陀罗网境界门由互摄重重，犹如帝网无尽故。八、记事显法生解门由既如帝网已，随一即是一切无尽故。九、十世隔法异成门由上八门，皆是所依。所依之法既融，次辨能依。能依之时亦尔，故有十世异成。十、主伴圆融具德门由法法皆然，故随举其一，则便为主，连带缘起，便有伴生，故有主伴门。事如理遍既尔，余九具玄亦然。若以喻之，炳然齐现，犹彼芥瓶，具足同时。方之海滴，一多相入，等虚室之千光。隐显俱成；似秋空之片月，重重交映；若帝网之垂珠，念念圆融；类夕梦之经世，法门层叠；如云起于长空，主伴遍周；例星围于北极，彼此相即；像百般之具，体依一金；广狭融通，比径尺之镜，影现千里。将前能起十观门中，各具十玄，则为百门。而此十观，又各互具，皆含十玄，即成千门。千中取一，亦具一千，余皆例尔，即为百万。前二观事，准此知之。一即具多名总相，多即非一名别相，彼此不违名同相，互不相滥名异相，共相成办名成相，各居自位名坏相。令此诸法得有如是混融无碍者。唯心所现故，如影像现故，法无定性故，因无限量故，缘起相由故，佛果证穷故，法性融通故，深定大用故，如幻梦事故，神通解脱故。于此圆明显了，则常入重重法界之境。经云：‘一法解无量，无量中解一。了彼此生起，当成无所畏。’
		</desc>
	</Doc>
	<Doc>
		<title>十一切处</title>
		<desc>
            大智度论云：‘背舍为初门，胜处为中行，一切处为成就也。三种观足，即是观禅体成就，通称一切处者，皆从所观境遍满得名也。亦名十一切入。’一、青一切处谓于定中，还取前背舍胜处中少青色，使遍一切处皆青也。二、黄一切处谓于定中，还取前背舍胜处中少黄色，使遍一切处皆黄也。三、赤一切处谓于定中，还取前背舍胜处中少赤色，使遍一切处皆赤也。四、白一切处谓于定中，还取前背舍胜处中少白色，使遍一切处皆白也。五、地一切处谓于定中，还取前背舍胜处中少地色，使遍一切处皆地色也。六、水一切处谓于定中，还取前背舍胜处中少水色，使遍一切处皆水色也。七、火一切处谓于定中，还取前背舍胜处中少火色，使遍一切处皆火色也。八、风一切处谓于定中，还取前背舍胜处中少风色，使遍一切处皆风色也。九、空一切处谓于定中，还取前背舍胜处中所见空色，使遍一切处皆空也。十、识一切处谓于定中，还取前背舍胜处中所见识色，使遍一切处皆有识也。
		</desc>
	</Doc>
	<Doc>
		<title>十一智</title>
		<desc>
            大般若经云十一智：一、世俗智谓世间有漏之智，不能出离生死，故名世俗智。亦云名字智，谓但有其名而无其理也。二、法智谓欲界苦集灭道四谛下苦法等无漏之智，能断欲界见惑烦恼，故名法智。三、类智谓色界无色界四谛，以欲界四谛比类而观，从是断上二界见惑，发苦类等无漏之智，故名类智。四、苦智苦即逼迫之义，谓观五阴等法，以无常苦空无我得无漏智，故名苦智。五、集智集招集之义，谓观见思烦恼之因，而能招集生死之果，得无漏智，故名集智。六、灭智灭即断灭之义，谓断灭见思烦恼，得无漏智，故名灭智。七、道智道即能通之义，谓戒定慧之道，能通至涅盘，依此而修，得无漏智，故名道智。八、他心智谓知欲界色界现在心心所法，及知无漏心心所法，故名他心智。九、尽智谓我见苦已，断集已，证灭已，修道已，如是念时，得无漏智，故名尽智。十、无生智谓我见苦不复更见，我断集已不复更断，我证灭已不复更证，我修道已不复更修，如是念时，得无漏智，故名无生智。十一、如实智谓于一切法，如实正知，无有挂碍，是佛之智，故名如实智。
		</desc>
	</Doc>
	<Doc>
		<title>十喻三昧</title>
		<desc>
            法界次第云十喻：此十通名喻者，借事匹理，以晓迷情，故名为喻。今以世间幻梦易解之空，以譬迷心永执难解之空。令同易解，故此十事为喻也。一、如幻喻谓如幻师，幻作种种诸物及男女等相。体虽无实，然有幻色可见。一切诸法，亦复如是。无明幻作，迷心不了，妄执为实。修空观者，于诸幻法，心无所着，皆悉空寂，故说如幻。二、如焰喻谓无智之人，初见阳焰，妄以为水。诸烦恼法，亦复如是。无智不了，于结使中，妄计我相。智者了知，虚诳不实，皆是妄想，故说如焰。三、如水中月喻谓月在虚空，影现于水，诸愚小儿，见水中月，欢喜欲取，智人见之则笑。以喻无智之人，于五阴中妄起我我所见，执为实有。于苦法中，而生欢喜。然得道智人愍之而笑，故说如水中月。四、如虚空喻谓虚空但有其名，而无实体，愚人不了，执之为实。一切诸法，亦复如是。空无所有，若无智之人，于虚妄中，计为实有，起彼我执。修空观者，了一切法，皆无所有，故说如虚空。五、如响喻谓深山幽谷及空舍中，若语声，若击物声，随声相应而有响生。愚人不了，以为实有。一切音声语言，亦复如是。若有智之人，了知语音无实，心不生着，故说如响。六、如干城喻干城即乾闼婆城，谓日出时，见城门楼橹宫殿，行人出入，日高渐灭，但可眼见，而无实有。一切诸法，亦复如是。若智者则能了知诸法，悉皆虚假，不生执着，故说如干城。七、如梦喻谓人梦中，本无实事，妄执为实，觉还自笑。一切诸法，亦复如是。一切结使烦恼，皆是虚妄。而人不了，执之为实。若得道觉悟，乃知虚妄，亦复自笑，故说如梦。八、如影喻谓影但可见而不可捉，一切诸法，亦复如是。如眼耳等诸根，虽有见闻觉知，求其实体，即不可得，故说如影。九、如镜中像喻谓镜中之像，非镜作，非面作，非镜面和合而作，亦非无因缘作。虽非实有，然亦可见。故无智之人，执之为实，而生分别。一切诸法，亦复如是。从因缘生，无有实体，但有名而起分别。诳惑凡夫，生诸烦恼。若有智之人，虽复见闻，了知无实，而不执着，故说如镜中像。十、如化喻谓若诸天仙，得神通者，变化诸物，虽有男女等相，而无生老病死，苦乐之实。一切诸法，亦复如是。无有生灭，如化而成，亦无实有，如人之生，但从先世之因，而有今世之身，悉皆虚假，何实之有？故说如化。
		</desc>
	</Doc>
	<Doc>
		<title>十智</title>
		<desc>
            小乘以十智，摄一切之智：一、世俗智有漏之智，不能出离生死，是曰世俗智。二、法智欲界四谛下苦法等智，是曰法智。三、类智上二界四谛下苦类等智，是曰类智。四、苦智观苦谛得无漏智，是曰苦智。五、集智观集谛得无漏智，是曰集智。六、灭智观灭谛得无漏智，是曰灭智。七、道智观道谛得无漏智，是曰道智。八、他心智知有漏无漏心心所法，是曰他心智。九、尽智谓见苦乃至修道已所得，是曰尽智。十、无生智谓既见苦已不复更见等，是曰无生智。
		</desc>
	</Doc>
	<Doc>
		<title>十智</title>
		<desc>
            华严经云十种智：十种智者，即三世诸佛一切种智也。如来为令一切菩萨，应当修学，而自得开解也。一、三世智谓于过去、现在、未来三世之法，皆悉通达，圆明显了，是名三世智。二、佛法智佛三、法界无碍智谓知一切众生，本具法界之体，事理融通，性分交彻，互不相碍，是名法界无碍智。四、法界无边智谓知众生色心诸法，即是法界，充遍一切世间，无有边际，是名法界无边智。五、充满一切世间智谓如来从定而起广大妙用，遍满世间，无不照了，是名充满一切世间智。六、普照一切世间智谓如来有大智慧光明，普能照了无量世界，是名普照一切世间智。七、住持一切世界智谓如来有大神力，住持世界，知诸众生机器大小而摄化之，是名住持一切世界智。八、知一切众生智谓如来知所化一切众生，善恶因缘，皆悉明了，是名知一切众生智。九、知一切法智谓如来既知所化众生，亦复了知能化诸法，是名知一切法智。十、知无边诸佛智谓如来知无边诸佛，出现世间，说法教化一切众生之事，悉能照了，是名知无边诸佛智。
		</desc>
	</Doc>
	<Doc>
		<title>十种广大智</title>
		<desc>
            十种广大智：一、知一切众生心行智。二、知一切众生业报智。三、知一切佛法智。四、知一切佛法深密理趣智。五、知一切陀罗尼门智。六、知一切文字辩才智。七、知一切众生语言音声辞辩善巧智。八、于一切世界中普现其身智。九、于一切众会中普现影像智。十、于一切受生处中具一切智。
		</desc>
	</Doc>
	<Doc>
		<title>十种三昧</title>
		<desc>
            华严经云十种三昧：一、普光明三昧谓身土重重相入，周遍广大，无尽限故。二、妙光明三昧谓以如幻智，应物动寂，依根本智，恒无往来。三、四、清净身心行三昧谓过阿僧只世界诸佛所，花香供养，勤求妙法。五、知过去庄严藏三昧谓知过去诸佛出现劫刹度生寿命次第。六、智光明藏三昧谓未来劫中诸佛，已未说法，皆悉能知。七、了知一切世界佛庄严三昧谓能遍入十方世界，见一切佛教化庄严。八、一切众生差别身三昧谓人身入，夜叉身出，乃至刹那入，三世起等。九、法界自在三昧谓自身毛孔入此三昧而作佛事，得法界自在。十、无碍轮三昧住无碍三业佛土，成众生智，转净法轮，绍诸佛种。
		</desc>
	</Doc>
	<Doc>
		<title>十种善巧智</title>
		<desc>
            十种善巧智：一、了达佛法甚深善巧智。二、出生广大佛法善巧智。三、宣说种种佛法善巧智。四、证入平等佛法善巧智。五、明了差别佛法善巧智。六、解悟无差别佛法善巧智。七、深入庄严佛法善巧智。八、一方便入佛法善巧智。九、无量方便入佛法善巧智。十、无边佛法无差别善巧智。
		</desc>
	</Doc>
	<Doc>
		<title>十种修三昧法</title>
		<desc>
            大集贤护经云十种修三昧法：一、摧折我慢我即我见，慢即憍慢。谓修行之人，当先摧灭我慢之心，而于佛法僧三宝，及一切众生之前，皆起恭敬也。二、知恩念报谓修行之人，当知天地盖载，国家水土，父母养育，师长训诲，皆有恩德。于一切时，念念不忘，以报其恩也。三、心无嫉妒谓修行之人，摄化有情，心无偏倚。于他所有名誉财宝，如同己有，不生嫉恶妒忌之心也。四、断除疑惑谓修行之人，当以诸佛正知正见，断除疑惑，而于善恶诸境，皆无障碍也。五、深信不坏谓修行之人，须发深信之心，于佛正法，系念思惟，坚固持守，如金刚不坏也。六、精进无倦谓修行之人，当精进勤敏，无有倦怠，使得成就道果也。七、常行乞食谓修行之人，当行乞食，折我慢心，益彼福德。设有请者，则依时赴之，不可更赴别请也。八、少欲知足谓修行之人，当离尘寡欲，不可多求财利，而起贪染，常自知足，调伏诸根，以增长善法也。九、乐无生法忍无生法即不生不灭之理，忍即安忍。修行之人，于不生灭之法，起希乐心，安忍不退，以期必证乎此也。十、常念三昧谓修行之人，应当事彼能证三昧法者，即作佛想，念念于此三昧，精勤修习，无有退失也。
		</desc>
	</Doc>
	<Doc>
		<title>十种真如</title>
		<desc>
            圆成实性，即诸法胜义。所谓一真法界，亦即名为真如。言真如者，真实而不虚妄，如常而无变易也。十真如者，虽真如性实无差别，而随胜德假立十种：一、遍行真如谓此真如二空所显，无有一法而不在故。二、最胜真如谓此真如具无边德，于一切法最为胜故。三、胜流真如谓此真如所流教法，于余教法极为胜故。四、无摄受真如谓此真如，无所系属，非我执等所依取故。五、类无别真如谓此真如，类无差别，非如眼等类有异故。六、无染净真如谓此真如，本性无染，亦不可说后方净故。七、法无别真如谓此真如，虽多教法，种种安立，而无异故。八、不增减真如谓此真如，离增减执，不随净染有增减故，即此亦名相土自在所依真如，谓若证得此真如已，现相现土俱自在故。九、智自在所依真如谓若得此真如已，于无碍解得自在故。十、业自在等所依真如谓若证得此真如已，普于一切神通作业总持定门皆自在故。
		</desc>
	</Doc>
	<Doc>
		<title>十种智明</title>
		<desc>
            华严经云十种智明：智明者智慧明了也。谓以十种善巧之智，明通达一切众生境界，教化调伏，令出生死苦海，而成正觉也。一、知众生业报智明谓菩萨以善巧智明，了达一切众生造诸恶业而受苦报，是名知众生业报智明。二、知一切境界寂灭智明谓菩萨以善巧智明，了达世间一切境界，清净寂灭，无诸杂染，是名一切境界寂灭智明。三、知一切所缘惟是一相智明谓菩萨以善巧智明，了知一切众生所缘诸法，惟是一实相理，皆如金刚，不可破坏，是名知一切所缘惟是一相智明。四、能以妙音普闻十方智明谓菩萨以善巧智明，了知众生虽空，而能以无量妙音，演一切法，遍十方界，无不闻知，是名能以妙音普闻十方智明。五、普坏染着心智明谓菩萨以善巧智明，普能灭坏一切众生爱欲染着之心，是名普坏染着心智明。六、能以方便受生智明谓菩萨以善巧智明，能于十方世界种种方便，示现受生，化导有情，是名能以方便受生智明。七、舍离想受境界智明谓菩萨以善巧智明，于一切想念受用境界，悉能舍离，是名舍离想受境界智明。八、知一切法无相无性智明谓菩萨以善巧智明，了知世间一切诸法，皆悉非相非无相，一性无性，离诸分别，是名知一切法无相无性智明。九、知众生缘起本无有生智明谓菩萨以善巧智明，了达一切众生，受生因缘，所起之法，悉皆空寂，本来无生，是名知众生缘起本无有生智明。十、以无著心济度众生智明谓菩萨以善巧智明，了知一切众生，虽皆空寂，而恒起无著之心，说法教化，令其度生死苦海，成无上正觉，是名以无著心，济度众生智明。
		</desc>
	</Doc>
	<Doc>
		<title>十种智明</title>
		<desc>
            前为离世间品之所说，又十明品之所说十种智明：一、善知他心智明。二、无碍天眼智明。三、深入过去际无碍宿命智明。四、深入未来际劫智明。五、无碍清净天耳智明。六、安住无畏神力智明。七、分别一切言音智明。八、出生无量阿僧祗色身庄严智明。九、一切诸法真实智明。十、一切诸法灭定智明。
		</desc>
	</Doc>
	<Doc>
		<title>十重戒</title>
		<desc>
            梵网经云：‘佛告诸佛子言：“有十重波罗提木叉，应当学，敬心奉持。”’第一、杀戒谓慈心怜愍，不断一切命也。经云：‘一切有命者，不得故杀，应起常住慈悲心，孝顺心，方便救护一切众生。而反自恣心快意杀生者，是波罗夷罪。’第二、盗戒谓不攘窃他人一切财物也。经云：‘一针一草，不得故盗。应生佛性孝顺心。慈悲心，常助一切人生福生乐。而反更盗人财物，是波罗夷罪。’第三、淫戒谓守礼自防，不应行欲事也。经云：‘应生孝顺心，救度一切众生。净法与人，而反更起一切人淫，不择亲属，是波罗夷罪。’第四、妄语戒谓言当诚实，不应虚妄诳他也。经云：‘应生正语正见，亦生一切众生正语正见。而反更起一切众生邪语邪见邪业，是波罗夷罪。’第五、酤酒戒谓酒能昏神乱性，故不应酤也。经云：‘一切酒不得酤，是起罪因缘。菩萨应生一切众生明达之慧，而反更生一切众生颠倒之心，是波罗夷罪。’第六、说四众过戒谓不应说他人好恶长短也。经云：‘闻外道恶人，说佛法中非法非律，常生慈心，教化是辈，令生善信。若反更自说他人罪过，是波罗夷罪。’第七、自赞毁他戒谓不自矜伐，不谤他人也。经云：‘若自扬己德，隐他人好事，令他人受毁者，是波罗夷罪。’第八、悭惜加毁戒谓心无鄙吝，悉舍所有也。经云：‘见一切贫穷人来乞者，随人所须，一切给与。而以恶心嗔心乃至不施一钱一针一草，有求法者，不为说一句一偈一微尘许法，反更骂辱者，是波罗夷罪。’第九、嗔心不受悔戒谓不应生忿怒之心也。经云：‘应生一切众生善根无诤之事，常生慈悲心，孝顺心。而反更于一切众生中，以恶口骂辱，加以手打及以刀杖，意犹不息。前人求悔，善言忏谢，犹嗔不解者，是波罗夷罪。’第十、谤三宝戒谓于佛法僧所，常见恭敬尊重，不应谤毁也。经云：‘见外道及以恶人，一言谤佛音声，如三百矛剌心。况口自谤，不生信心，孝顺心，而反更助恶人邪念妄见，是波罗夷罪。’
		</desc>
	</Doc>
	<Doc>
		<title>十重障</title>
		<desc>
            十重障者：一、异生性障异生性者，以分别起之二障而名，以此二障之种子，建立凡夫异生性故也。二、邪行障所知障中俱生一分，及所知障所起误犯之业也。三、闇钝障所知障中俱生一分，令所闻思修法忘失之障也。四、细微烦恼现行障所知障中俱生一分，摄于与第六识俱之身见等，为最下品故，不作意缘故，远随现行故，说名微细。五、于下乘般涅盘障所知障中俱生一分，令厌生死，乐趣涅盘，同下二乘，厌苦欣灭。六、粗相现行障所知障中俱生一分，执有染净粗相现行。七、细相现行障所知障中俱生一分，执有生灭细相现行。八、无相中作加行障所知障中俱生一分，令无相观不任运起。九、利他中不欲行障所知障中俱生一分，令于利乐有情事中，不欲勤行，乐修己利。十、于诸法中未得自在障所知障中俱生一分，令于诸法中不得自在。
		</desc>
	</Doc>
	<Doc>
		<title>十住位</title>
		<desc>
            三藏法数云十住者：谓菩萨约位进修，以妙觉为本，此觉由位而入，入则能住，故自发心住，至灌顶住，通为十种也：一、发心住谓由前十信，相蹑进修，作真方便，显发十住之心。此心真精，发本明耀，令彼十信之用，于明耀中，遍互涉入，圆成一心之德。经云：‘以真方便，发此十心，心精发辉，十用涉入，圆成一心，名发心住。’二、治地住谓由前所发之心，净如琉璃。所证之理，显若精金。因此妙心，契于理地。经云：‘心中发明，如净琉璃，内现精金，以前妙心，履以成地，名治地住。’三、修行住修行者，起行造修也。谓前发心治地二住之智，俱已明了。由明了故，遍游诸行，皆无留碍。经云：‘心地涉知，俱得明了，游履十方，得无留碍，名修行住。’四、生贵住谓由前妙行冥契，妙理将生，为法王子，故曰生贵。经云：‘行与佛同，受佛气分，如中阴身，自求父母，阴信冥通，入如来种，名生贵住。’五、方便具足住谓由前妙行，既与佛同，则自行利他，善巧方便，具足不缺。经云：‘既游道胎，亲奉觉胤，如胎已成，人相不缺，名方便具足住。’六、正心住谓前行相，虽与佛同，心相有异，未名正心，至此则心相不异，方名为正。经云：‘容貌如佛，心相亦同，名正心住。’七、不退住谓前心行二相，既与佛同，则佛身佛心，二种合成，日以滋益，渐渐增长，唯进无退。经云：‘身心合成，日益增长，名不退住。’八、童真住体微曰童，谓其体虽微，已具佛十身灵妙之真相矣。经云：‘十身灵相，一时具足，名童真住。’九、法王子住谓自发心至生贵，名入圣胎。自方便具足至童真，名长养圣胎。至此长养功成，名出圣胎。既出胎已，则为佛之真子，而继绍佛种也。经云：‘形成出胎，亲为佛子，名法王子住。’十、灌顶住谓表菩萨既成佛子，堪行佛事，佛以智水，而灌其顶，犹如刹利转轮王之子受职，而父王以大海水灌其顶也。经云：‘表以成人，如国大王，以诸国事，分委太子，彼刹利王世子长成，陈列灌顶，名灌顶住。’
		</desc>
	</Doc>
	<Doc>
		<title/>
		<desc>
            识心对于境而了别名为识，唯识论曰：‘识谓了别。’又曰：‘识以了境为自性。’大乘义章曰：‘识者乃是神知之别名也。’止观曰：‘对境觉智，异乎木石名为心，次心筹量名为意，了了别知名为识。’又曰：‘识是一期心主。’
		</desc>
	</Doc>
	<Doc>
		<title/>
		<desc>
            一识成实论谓众生唯一识。密宗立一识谓中台大日尊法界体性智。二识阿赖耶、分别事。三识真、现、分别事。五识业、转、现、知、相续。五识或名前五识、眼识、耳识、鼻识、舌识、身识。六识五识、加意识。七识第七末那识。八识六识加第七末那第八阿赖耶识。九识八识加第九庵摩罗识。十识八识加第九一切一心识第十一一心识。十一识身、身者、受者、应受、正受、世数、处、言说、自他差别、善恶两道差别。无量识密宗立心识实无量也。三能变识异熟、思量、了别。六识十名六识乃至分段死识等。七识十名七识、乃至智障识等。八识十名八识、乃至一切种智识等。八识种种名略。本识转识略。意识四种独头、五同缘、五俱、五后。五种意识定中、散位、梦中之三独头、明了、乱。赖耶三境种子、五根、器界。赖耶三位我爱执藏、现行善恶业果相续、执持。赖耶三相自、果因。三藏能、所、执。八识所依所缘略。诸识俱有所依略。五识俱有所依四同境、分别、染净、根本。眼识九缘生空乃至能生种子。耳识八缘生同眼识除明。鼻舌身识七缘生同耳识除空。第六识五缘生根、境、作、意、根本第八、能生种子。第七八识四缘生俱有依、所缘、作意、能生种子。五识离合取境鼻、舌、身、合，眼、耳、离。识大形色略。
		</desc>
	</Doc>
	<Doc>
		<title>识处定</title>
		<desc>
            行人得空定已，诃责空处多诸过失，便舍空处，一切系缘现在心识，念念不离，未来过去，亦复如是。常念于识，欲得与识相应，加功专注，不计旬月。一心缘识，而无异念，空念即谢，识定未生，名中间定。即便泯然任运，自住识缘，名未到地。此后豁然，与识相应，心定不动。而于定中，不见余事，唯见心识，念念不住，定心分明，识虑广阔，无量无边，识法持心，无分散意。此定安隐，清净寂静。证此不失，命后必生识无边处，亦有四阴也。
		</desc>
	</Doc>
	<Doc>
		<title>识等五支</title>
		<desc>
            ‘五种熏发’名言熏习发识等种，未必一时。虽有前后，杂乱不定。于生果相，未辨何前，何者为后。然此五种，由业熏发，必是同时，由行熏识业力种成。令五种子，一时转变，于生死位，能生自果而已。‘识等次叙’识等五种由业熏发，虽实同时，而依主伴。总别胜劣，因果相异，故诸圣教，假说前后，谓本识为生异熟主故。余四为伴，是助伴生。就彼四中，名色是总。而体性宽，余三是别。而义用狭，就后三中六处以受等依是胜，余二以依处生是劣，就后二中，触以能生生受是因，受以触所生是果也。或依当来生起分位，现在已起分位，有次第故。说有前后，非行熏时，及实生果有其前后，谓续生时因识相显，次根未满，名色相显。次根满时，六处明盛。依斯发触，因触起受，尔时乃名受果究竟也。
		</desc>
	</Doc>
	<Doc>
		<title>食肉十过</title>
		<desc>
            食肉十过者：一、众生是己亲谓一切众生轮转五道，互相生育，递为眷属。以是因缘，今所食肉，无非亲者，故云众生是己亲。二、见生惊怖谓一切众生，护身惜命，与人无别。若见食肉之人，惊怖远离，故云见生惊怖。三、坏他信心谓世间行善之人，见沙门食肉者，即生毁谤。而言佛法中，无有真实沙门修梵行者，故云坏他信心。四、行人不应食谓菩萨为求出离生死，当修慈悲之行，少欲知足，若其食肉，则不能出离，故云行人不应食。五、罗刹习气习气者，先世余习气分也。谓沙门宿世，曾作罗刹眷属。今虽出家佛法中，由昔余习，见食肉者，欢喜亲近，故云罗刹习气。六、学术不成谓学道之人，若好食肉，则污染梵行，于如来无上圣道，出世解脱，不得成就，故云学术不成。七、生命同己谓学道之人，应起慈心，谛观一切众生，惜命畏死，与己无别，须当护惜，故云生命同己。八、天圣远离谓食肉之人，诸天圣人，悉皆厌恶远离而不亲近，故云天圣远离。九、不净所出谓一切畜生，宿因不净之业，以成不净之身，其所食啖，又多不净，学道之人，欲修梵行，而食彼肉，则亦不净，故云不净所出。十、死堕恶道谓食肉之人，必多害物命，恶业日积，是以命终之后，应生恶道，故云死堕恶道。
		</desc>
	</Doc>
	<Doc>
		<title/>
		<desc>
            烦恼之异名也。就喻以名烦恼，如世之公使，随逐罪人，而系缚之。烦恼亦随逐行人，系缚三界，使不出离，故名使。又使者驱役之义，烦恼能驱役人，故谓之使。法界次第云：‘使以驱使为义，能驱役行者心神，流转三界生死也。’
		</desc>
	</Doc>
	<Doc>
		<title>始终心要</title>
		<desc>
            荆溪大师始终心要曰：‘夫三谛者，天然之性德也。中谛者，统一切法。真谛者，泯一切法。俗谛者，立一切法。举一即三，非前后也。含生本具，非造作之所得也。悲夫！秘藏不显，盖三惑之所覆也。故无明翳乎法性，尘沙障乎化导，见思阻乎空寂，然兹三惑，乃体上之虚妄也。于是大觉慈尊，喟然叹曰：‘真如界内，绝生佛之假名。平等慧中，无自他之形相。但以众生妄想，不自证得，莫之能返也。’由是立乎三观，破乎三惑，证乎三智，成乎三德。空观者，破见思惑，证一切智，成般若德，假观者，破尘沙惑，证道种智，成解脱德。中观者，破无明惑，证一切种智，成法身德。然兹三观，三智，三德，非各别，非异时也。天然之理，具诸法故。然此三谛性之自尔，迷兹三谛，转成三惑。惑破藉乎三观，观成证乎三智，智成成乎三德，从因至果，非渐修也。说之次第，理非次第，大纲如此，纲目可寻矣。’
		</desc>
	</Doc>
	<Doc>
		<title>世出世二戒</title>
		<desc>戒由世出世二义上，分之为二：一、出世间戒沙弥之十戒，比丘之具足戒也。二、世间戒优婆塞优婆夷之五戒八戒也。</desc>
	</Doc>
	<Doc>
		<title>世间</title>
		<desc>三界六道之众生，有其摄属之身体，所谓正报是也。有其依托之世界，所谓依报是也。此之依正报，能造之者为谁与所造之物如何，于下各项述之。</desc>
	</Doc>
	<Doc>
		<title>世间相</title>
		<desc>世间之义，概要言之，迁流虚伪，不常不实。而凡夫处此不常不实之世间，有种种妄惑业染苦报等无量迷着之相状，是为世间相。</desc>
	</Doc>
	<Doc>
		<title>世间义</title>
		<desc>就世间之相，推世间之理，得其总义，作世间观，未易悉举，略述梗概。</desc>
	</Doc>
	<Doc>
		<title>世界成坏</title>
		<desc>世界成坏时之先后。一、世界成一、器世界先成。二、有情界次成。二、世界坏一、有情界先坏。二、器世界次坏。</desc>
	</Doc>
	<Doc>
		<title>世界成立次第</title>
		<desc>三千大千世界初始成时，先成色界诸天，次成欲界诸天，次成人及余众生界，后成地狱。</desc>
	</Doc>
	<Doc>
		<title>世界界说</title>
		<desc>
            欲明世界，先释世界之义。世界者，时间、空间、二者是也。世者时之异名，迁流之义，为过现未时之迁行也。界为东、西、南、北之界畔，即有情依止之国土也。又名世间，间者间隔之义，与界义同。又世者迁变无常义，在无常迁变中，谓之世间。
		</desc>
	</Doc>
	<Doc>
		<title>世界四劫</title>
		<desc>有情生灭诸相，上已述之，是为正报。兹述依报之世界，有四种劫。</desc>
	</Doc>
	<Doc>
		<title>式叉女六法</title>
		<desc>式叉女六法者：一、染心相触不得犯四、小妄语不得犯二、盗人四钱不得犯五、非时食不得犯三、断畜生命不得犯六、饮酒不得犯</desc>
	</Doc>
	<Doc>
		<title/>
		<desc>
            两部曼荼罗胎、金。二重曼荼罗略。十三大院略。九会略。四百十四尊略。三十七尊略。胎藏五佛略。胎藏界九尊略。胎藏三部佛部、莲华部、金刚部。金刚五部莲华、金刚、佛、宝、羯磨。两界种子略。三部种子略。三部主略。五部主略。三部母略。五部母略。三部明妃略。三部明王略。三部忿怒略。五部忿怒略。三部数珠略。五部念珠略。三部色略。五部色略。三部护摩法略。五佛座略。十指以五大名左右顺小、四、中、食、大、名、地、水、火、风、空。十指以十波罗密名左右或右左顺小四中、食、大，名檀乃至智。十指以五根名左右顺小、四、中、食、大，名信、进、念、定、慧。十指以五蕴名左右顺小、四、中、食、大，名色、受、想、行、识。十指配五佛顶左右顺小、四、中、食、大，名胜、高、光、盖、轮。左右手二名止、观或，定、慧，或福、智，或权、智，或日、月。十指之名十度或十峰、或十轮。四恩父母、国王、众生、三宝。母十德名大地、乃至名与业。国王十德能照、乃至人主。
		</desc>
	</Doc>
	<Doc>
		<title>事理二忏</title>
		<desc>三忏中取作法与取相为事忏，无生为理忏。止观曰：‘理事不出三种忏法，理谓无生妙忏，事谓取相作法。’</desc>
	</Doc>
	<Doc>
		<title>事理法界</title>
		<desc>法界有事法界理法界：一、事法界现象界之万有诸法，曰事法界。二、理法界事法界中，事事物物诸法之元，则即能造能生，而周遍于所造万有之地、水、火、风、空、识之六大，曰理法界。</desc>
	</Doc>
	<Doc>
		<title>事行</title>
		<desc>
            ‘十二头陀行’十二头陀经云：‘十二头陀行，盖比丘当离愦闹，不乐饰好，心绝贪求，无诸憍慢，清净自活，以求无上真正之道，故有十二种之行焉。’一、住阿兰若处二、常行乞食谓比丘离诸贪求，不受他请，常行乞食，以资色身，助成道业。若得食时，或好或恶，不起分别增减之念。若不得食，亦无嫌恨，得与不得，心常平等，是为头陀行也。三、次第乞食谓比丘乞食之时，不着于味，不轻众生，不择贫富，常平等一心，次第而乞，是为头陀行也。四、一食谓比丘修道，应作是念，我求一食，尚多有所妨，何况小食后食？若不自损，则失半日之功，不能一心行道，是故断数数食。受一食法，是为头陀行也。五、节量食谓比丘所乞之食，常作三分。若见渴乏者，以一分施之。又减一抟食，至空静处，置净石上，施诸禽兽。若不见困乏者，但食三分之二，亦留一分，不得尽食。如此则身轻安隐，易消无患，不废行道。若贪心极啖，则腹胀气塞，妨损道业。是故节食，为头陀行也。六、过中不饮浆浆，即果浆、密浆之类。谓比丘修道，于种种浆，日若过中，悉不得饮。若饮者，则心乐着，贪求无厌，不能一心修习善法。是故过中不饮浆，为头陀行也。七、着弊衲衣谓比丘不贪服饰，不求好衣。但于聚落中，拾陈旧废弃之物，浣濯令净，作为衲衣，覆除寒露而已。若贪新好，则多追求，以损道行，又能招致贼盗。是故着弊衲衣，为头陀行也。八、但三衣三衣者，九条、七条、五条，袈娑之衣也。谓比丘少欲知足，衣取盖形，不多不少。如白衣之人，畜种种衣，及外道苦行，裸形无耻，皆不合中道。是故佛弟子，舍此二边，但受三衣，为头陀行也。九、冢间坐谓无常苦空之观，是佛法之初门，能令厌离三界。比丘住于冢间，常见死尸，臭烂狼藉，火烧鸟啄，则无常不净之想，易得成就。是故冢间坐，为头陀行也。十、树下坐谓比丘于冢间不得道者，当至树下，思惟求道。如佛生时，成道、转法轮、般涅盘，皆在树下。有如是因缘，是故比丘如佛所行，当树下坐，为头陀行也。十一、露地坐谓比丘在树下坐，如住半舍，荫覆凉乐，故生爱着。又虑雨漏湿冷，鸟屎污身，毒虫所扰。于是思惟露地而坐，随意快乐，月光遍照，令心明利，易入空定。是故露地坐，为头陀行也。十二、但坐不卧谓比丘四威仪中，坐为第一。食易消化，气息调和，可以入道。若懈怠睡眠，诸烦恼贼，常伺其便。若行若立，心动难摄。是故比丘常当安坐，胁不至席，为头陀行也。
		</desc>
	</Doc>
	<Doc>
		<title>释义</title>
		<desc>经云：‘若人造重罪，作已深自责，忏悔更不造，能拔根本罪。’忏者悔者华语悔罪，梵华双举，是曰忏悔。</desc>
	</Doc>
	<Doc>
		<title>释义</title>
		<desc>无明本业经曰：‘无明者，名不了一切法。’大乘义章曰：‘于法不了为无明。’又曰：‘言无明者，痴闇之心，体无慧明，故曰无明。’唯识论曰：‘云何为痴？于诸事理迷闇为性，能障无痴，一切杂染所依为业。’
		</desc>
	</Doc>
	<Doc>
		<title>受报为果</title>
		<desc>由有作业，即须受报，所以妄惑为因，作业为缘，受报为果。报者酬报，受者承受，谓承受苦乐身世迟速之酬报也。果者结果，妄惑作业，结果皆归趣于酬报而不爽。</desc>
	</Doc>
	<Doc>
		<title>受生</title>
		<desc>
            增一阿含经云：‘若男女共集，识未来投；或识既外投，男女不集，则不成胎。若女人无欲，男子欲盛；或男子无欲，女人欲盛，亦不受胎。又男子无病，女人有病；或女人无病，男子有病，亦不受胎。’法苑珠林云：‘若父母福重子福轻，亦不得入胎。若父母福轻子福重，亦不得入胎。必父母子三福业等，方得入胎。’
		</desc>
	</Doc>
	<Doc>
		<title>说法五福德</title>
		<desc>
            贤者五福德经云说法五福德：一、长寿谓前世说法时，上中下语，一一皆善。若好杀者，以闻法故，而能止杀，是故今世得长寿福德。二、多财谓前世说法时，上中下语，教人布施。若盗窃者，闻法不盗，便能行施，是故今世得多财福德。三、端正无比谓前世说法时，上中下语，随顺正法。令闻法者，和气安心，颜色悦怿，自生光泽，是故今世得端正无比福德。四、名誉远闻谓前世说法时，上中下语，以善及人。令闻法者，归敬三宝，相从者众，是故今世得名誉远闻福德。五、聪明大智谓前世说法时，上中下语，乐说无吝。令闻法者，妙慧开解，是故今世得聪明大智福德。
		</desc>
	</Doc>
	<Doc>
		<title>思惑</title>
		<desc>
            思惑前文已叙，兹再总述概要。谓思惑有八十一品，所谓三界分为九地，欲界合为一地，四禅四定为八，共为九地。欲界一地中，有九品贪嗔痴慢。言九品者，上上、上中、上下、中上、中中、中下、下上、下中、下下，上八地各有九品，除嗔使，故成八十一品也。上来见思不同，总是集谛。
		</desc>
	</Doc>
	<Doc>
		<title>思惑十六使</title>
		<desc>
            思惑十六使者：一、于欲界有贪、嗔、痴、慢、身见、边见之六惑。二、于上二界各除嗔而余五惑，故合为十惑。三、六惑合十惑，成十六惑。┌苦┐┌十使┐│集│各有│十使│││└道┘└十使┘│百┌见惑┤┌苦┐┌九使┐├十┐││┌色界┐│集│各有│九使││二│└道┘└九使┘├十│┌欲界……贪、嗔、痴、慢、身见、边见、…六使┐│八└思惑┤色界┐┌五使││使│├……贪、痴、慢、身见、边见、……┤├十六使┘└无色界┘└五使┘
		</desc>
	</Doc>
	<Doc>
		<title>四安乐行</title>
		<desc>
            法华文句云四安乐行：谓身无危险故安，心无忧恼故乐，身安心乐，乃能进行，故名安乐行。一、身安乐行谓身应当远离十种之事。一、远离豪执。二、远离邪人邪法。三、远离凶险嬉戏。四、远离旃陀罗。五、远离二乘众妨修大乘之行故。六、远离欲想。七、远离不男之人。八、远离危害之处。九、远离讥嫌之事。十、远离畜养。既远离已，常好坐禅，修摄其心，是名身安乐行。二、口安乐行谓口应远离四种语。一、不乐说人及经典过。二、不轻慢谓不倚大乘而轻蔑小乘也。三、不赞他亦不毁他。四、不生怨嫌之心。善修如是安乐行故，是名口安乐行。三、意安乐行谓意应弃四种恶。一、不嫉谄。二、不轻骂谓不应以大行而呵骂小行之人也。三、不恼乱。四、不争竞为一切众生平等说法。是名意安乐行。四、誓愿安乐行谓由众生不闻不知不觉，于是起慈悲心，誓愿为说。故经云：‘我得阿耨多罗三藐三菩提时，随在何地，以神通力智慧力，引之令得住是法中，是名誓愿安乐行。’
		</desc>
	</Doc>
	<Doc>
		<title>四报定不定</title>
		<desc>
            由报之定不定，分为四种。一、时定报不定时即时节，报即果报。谓于三时，决定不改，由业有可转故，受报不定，是名时定报不定。二、报定时不定谓业力定故，报不可改，然时有可转，故时节不定，是名报定时不定。三、时报俱定谓由业报定故，时节亦定，是名时报俱定。四、时报俱不定谓由业不决定，故时报亦不定也。盖因众生之业，有轻有重，故受报之时，有远有近，随其因缘，先后不定，是名时报俱不定。
		</desc>
	</Doc>
	<Doc>
		<title>四病</title>
		<desc>
            圆觉经疏云四病：一、作病作者即生心造作之谓也。谓若有人言，我于本心作种种行，欲求圆觉。彼圆觉性，非作得故，说名为病。二、任病任者即随缘任性之谓也。谓若有人言，我等今者，不断生死，不求涅盘，在彼一切，欲求圆觉。彼圆觉性，非任有故，说名为病。三、止病止者即止妄即真之谓也。谓若有人言，我今永息诸念，寂然平等，欲求圆觉。彼圆觉性，非止得故，说名为病。四、灭病灭者即寂灭之谓也。谓若有人言，我今永灭一切烦恼，身心根尘虚妄境界，一切永寂，欲求圆觉。彼圆觉性，非灭相故，说名为病。
		</desc>
	</Doc>
	<Doc>
		<title>四不定</title>
		<desc>
            六不定四者：一睡眠、二恶作、三寻、四伺。言不定者，不定是善，不定是烦恼，不定遍一切心，不定遍一切地，故名不定。一、睡眠睡眠者，令身不自在，心极暗昧略缘境界为性，障观为业。二、恶作恶作者，追悔为性，障止为业。三、寻求寻求者，令心总务急遽，于意言境粗转为性。四、伺察伺察者，令心总务急遽，于意言境细转为性。寻伺二者，俱以安不安住身心分位所依为业，并用思及慧之各一分为体。思正慧助，不深推度，名之为寻，慧正思助，能深推度，各之为伺。
		</desc>
	</Doc>
	<Doc>
		<title>四不生</title>
		<desc>
            一切计生者，不出四种，所谓四不生，破一切生计也。一、不自生不自生者，万物无有从自体生，必待众缘，复次若从自体生，则一法有二体，一谓生，二谓生者。若离余因，从自体生者，则无因无缘，又生更有生，生则无穷。二、不他生自无故他亦无，何以故？有自故有他。三、不共生若不从自生，亦不从他生共生则有二过，自生他生故。四、不无因生有因尚不能生，何况无因。
		</desc>
	</Doc>
	<Doc>
		<title>四禅</title>
		<desc>
            次四禅者，若于第三禅定，厌离乐法，深见过患，入中间禅。心无散动，得未到地，于后其心豁然开发，定心安隐，出入息断，具足四支功德。一、不苦不乐支不苦不乐，中庸之心也。谓行者欲离三禅时，种种因缘，诃责于乐。乐既谢灭，则不动之定，与舍俱发，故内心湛然，不苦不乐也。二、舍支离乐不悔名舍。谓行者既得第四禅，不动真定，则舍三禅难舍之乐，不生悔心，故名舍支。亦云：证四禅不动定时，不应取定起动念心，若心行舍，则无动念之乖也。三、念清净支念即爱念。谓行者既得四禅真定，当念下地之过，复念自己功德，方便将养，令不退失，进入胜品，故名为念。亦云：是四禅中，有不动照了，正念分明，故名念支。四、一心支心与定一，名一心支。谓行者既得四禅之定，复用舍念将护，则心无所依，泯然凝寂，一心在定，犹如明镜不动，净水无波，湛然而照，万象皆现。名为根本四禅，若人坐禅得此，随其浅深，命终必生福生等三天中，是为四禅天因也。
		</desc>
	</Doc>
	<Doc>
		<title>四德处</title>
		<desc>
            成实论云四德处，论云：‘若近善人，则闻正法，闻正法已，则具四德处。’一、慧德处谓由闻正法生大智慧，故名慧德处。二、实德处谓以是智慧，见真谛空，故名实德处。三、舍德处谓见真空，即得离诸烦恼，故名舍德处。四、寂灭德处谓烦恼尽故，心得寂灭，故名寂灭德处。
		</desc>
	</Doc>
	<Doc>
		<title>四谛</title>
		<desc>
            声闻乘法，不出四谛。四谛又名四圣谛、四真谛，为圣者所见之真理也。一苦谛、二集谛、三灭谛、四道谛。谛者真实不虚之义，谓真实之道理不虚妄也。如俗事虚妄之道理名俗谛，涅盘寂灭之道理名真谛。见此谛理者曰圣者，不然曰凡夫。苦谛者，三界六趣之苦报也，是迷之果也。集谛者，贪嗔等之烦恼，及善恶之诸业，此二能集起三界六趣之苦报，故名集谛，是迷之因也。灭谛者涅盘也。涅盘灭惑业，离生死之苦，真空寂灭，名曰灭，是悟之果也。道谛者，八正道也。能通涅盘，故为道，是悟之因也。初二为流转之因果，又名世间因果。后二为还灭之因果，又名出世间因果。分述四谛如次：
		</desc>
	</Doc>
	<Doc>
		<title>四对治</title>
		<desc>
            俱舍论云四种对治，对即敌对，治即攻治。譬如人有此病，即用此药治之，故名对治。一、厌患对治谓众生见欲界生死之苦，烦恼惑业之集，深生厌患，起大加行，修于圣道，对治苦集，故名厌患对治。二、断对治谓众生知一切烦恼惑业，能招生死之苦，于是修无间道，断除惑业，故名断对治。三、持对治谓从无间道后，起解脱道，则能摄持所断烦恼，不令更起。故名持对治。四、远分对治谓从解脱道后，起胜进道，能令所断三惑，永永远离，故名远分对治。
		</desc>
	</Doc>
	<Doc>
		<title>四恩</title>
		<desc>心地观经云：‘世间凡夫无慧眼，迷于恩处失妙果，五浊恶世诸众生，不悟深恩恒背德，我故开示于四恩，令入正见菩提道。’一、父母之恩二、国王之恩三、众生之恩四、三宝之恩</desc>
	</Doc>
	<Doc>
		<title>四法界</title>
		<desc>
            法界者，一切众生身心之本体也。法规则也，界有性分二义。若约事说界，即是分义，谓随事分别故也。若约理说界，即是性义，谓诸法性不能变易故也。以此性分互相交络，则成理事无碍法界。以理融事，一一融通，则成事事无碍法界也。一、事法界谓诸众生色心等法，一一差别，各有分齐，故名事法界。二、理法界谓诸众生色心等法，虽有差别，而同一体性，故名理法界。三、理事无碍法界谓理由事显，事揽理成，理事互融，故名理事无碍法界。四、事事无碍法界谓一切分齐事法，称性融通，一多相即，大小互容，重重无尽，故名事事无碍法界。
		</desc>
	</Doc>
	<Doc>
		<title>四弘誓愿</title>
		<desc>
            法界次第云四弘誓愿：一、未度者令度度即超度也，谓众生未度生死苦者，令其得度也。二、未解者令解解即解脱也，谓众生未解烦恼业缚者，令其得解也。三、未安者令安安即安住也，谓众生未能安住于戒定慧而修行者，令其得安住也。四、未涅盘者令得涅盘
		</desc>
	</Doc>
	<Doc>
		<title>四级</title>
		<desc>以小乘戒之分相，略为四级者：一、五戒二、八戒三、十戒四、具足戒</desc>
	</Doc>
	<Doc>
		<title>四加行</title>
		<desc>
            正脉疏云：‘十信但满其信心，三贤但极其解心，皆非真修也，今修解满极，将入真修，故说加行矣。’一、暖地位经云：‘即以佛觉，用为己心，若出未出，犹如钻火，欲然其木，名为暖地。’疏云：‘此位似蹑觉齐佛觉而来，前之佛觉，虽曰能齐，未能正证。今将趋圣果故，即用佛觉，为己因心，复加功行，以求正证。初入因位，未即得果，故譬钻火，方得暖相。前但发愿希求，此则实用进取。又前佛见未忘，未能泯为己心，此方泯佛见，而但惟一心，犹云佛即心也。’二、顶地位经云：‘又以己心，成佛所履，若依非依，如登高山，身入虚空，下有微碍，名为顶地。’疏云：‘此位似蹑地如佛地而来，以所履即地相也。依暖地心，修佛果智，智观于心，故如足履地；心相垂尽，故若依非依；高山喻当位之心，虚空喻所依之理，心相未尽，故下微碍；碍至于微，明心相无多也。盖前位佛见虽泯，心见犹存。至此则复泯心相，而但惟一觉，犹云心即佛也。’三、忍地位经云：‘心佛二同，善得中道。如忍事人，非怀非出，名为忍地。’疏云：‘此位但以总承前二位之存心佛故曰二同，犹云即心即佛也。因果交彻，故曰善中得道。于忍事而言，非怀非出者，盖既能容忍，非如常人之怀恨，故曰非怀。然尚存忍受，非如至人之顿忘，故曰非出。其于所忍之事，将忘未忘，比于忍地菩萨，将证未证，恰相似也。’四、世第一位经云：‘数量消灭，迷觉中道，二无所目，名世第一地。’疏云：‘此亦总承前三位，而双泯心佛，故曰数量消灭。盖有心有佛，因果位别，皆是数量，此则方是因果两忘，犹云非心非佛也。然迷中道者，非谓迷了中道，盖迷即未觉位也。故迷中道者，即未觉位中因人所修之中道耳。觉中道者，亦非谓觉了中道，盖觉那大觉位也。故觉中道者，即大觉位中果所证之中道也。是则迷中道，仍是菩萨因心；觉中道，仍是佛之果智；于此二无所目者，盖下不见自心，上不见佛智，而心佛两忘，不存数量，于世间法中，最为第一。是显登地，方为出世成佛，方为出世第一也。’
		</desc>
	</Doc>
	<Doc>
		<title>四见</title>
		<desc>
            四见有三种，单四见，复四见，具足四见也。一、单四见。一、执有。二、执无。三、亦有亦无。四、非有非无。二、复四见。一、有有有无。二、无有无无。三、亦有亦无有，亦有亦无无。四、非有非无有，非有非无无。三、具足四见。一、有有有无，有亦有亦无，有非有非无。二、无有无无，无亦有亦无，无非有非无。三、亦有亦无，有亦有亦无，无亦有亦无，亦有亦无亦有亦无非有非无。四、非有非无，有非有非无，无非有非无，亦有亦无非有非无非有非无。
		</desc>
	</Doc>
	<Doc>
		<title>四见</title>
		<desc>
            四见有三种：单四见、复四见、具足四见。一、单四见一、有。二、无。三、亦有亦无。四、非有非无。二、复四见一、有有有无。三、亦有亦无有，亦有亦无无。二、无有无无。四、非有非无有，非有非无无。三、具足四见一、有有、有无、有亦有亦无、有非有非无。二、无有、无无、无亦有亦无，无非有非无。三、亦有亦无有、亦有亦无无、亦有亦无亦有亦无、亦有亦无非有非无。四、非有非无有、非有非无无、非有非无亦有亦无、非有非无非有非无。
		</desc>
	</Doc>
	<Doc>
		<title>四戒</title>
		<desc>
            以戒分之为四者：一、解脱戒由戒师以如法之作法，受戒身中，发得戒体，解脱身口之恶业，就此生沙弥比丘等之差。二、定共戒入色界四禅定，则自身生戒体，有防非止恶之功能。三、道共戒于见道以上，证得无漏道，则与无漏道，生防非止恶之戒体。四、断戒断贪嗔痴等，而成道果也。
		</desc>
	</Doc>
	<Doc>
		<title>四科</title>
		<desc>
            戒分四科：谓戒法、戒体、戒行、戒相也。一、戒法如来所制之法，是为戒法。二、戒体由于受授之作法，而领纳戒法于心脐。生防非止恶之功德者，是为戒体。三、戒行随顺其戒体，而如法动作三业，是为戒行。四、戒相诸行之差别，即十戒乃至二百五十戒，是为戒相。
		</desc>
	</Doc>
	<Doc>
		<title>四曼</title>
		<desc>
            六大缘起所成一切法，散居于宇宙之现象为三、大、法、羯之四种曼荼罗，曷谓大、三、法、羯、曼荼罗。一、大曼荼罗地狱、畜生、饿鬼、修罗、人、天、之六凡，声闻、缘觉、菩萨、佛之四圣，合之则为十法界。总此十法界之有情曰大曼荼罗，以其能显了六大之所成也，故与以大名也。二、三昧耶曼荼罗总十法界中之山河草木国土器具等非情之物，曰三昧耶曼荼罗。三昧耶者，平等之义，非情之事物，虽相相各别，而示其性之融会无碍，是谓平等曼荼罗。三、法曼荼罗总十界之有情非有情，其音声言语风林河水等之声，及色尘之文字，曰法曼荼罗，何以故？六尘为教体故，在在六尘所铨表者，皆法曼荼罗也。曷谓法，铨表其物之义理，而使生知觉，是谓法。四、羯磨曼荼罗于十法界之大三法曼荼罗上，而为取舍屈伸等之动作，曰羯磨曼荼罗，羯磨者动作义也。合此三大法羯之曼荼罗而言之，是谓四种曼荼罗，于是四中各各之事法，虽极纤秒，而皆圆具无尽法界了无缺者，何以故？融会故。盖曼荼罗云者，固轮圆具足之义也。复次曼荼罗又作曼陀罗、满荼逻、漫怛罗、蔓陀啰、曼拏罗、略曼拏、曼荼。新旧之译，有种种：旧译多曰坛，又云道场；新译多曰轮圆具足，又云聚集。此中就体而言，以坛或道场为正意。就意而言，以轮圆具足或聚集为本意。即筑方圆之土坛，安置诸尊于此，以祭供者，是为曼荼罗之本体。而此坛中，聚集具足诸尊诸德，成一大法门，如毂辋辐，具足而成圆满之车轮，是曼荼罗之义也。而常称为曼荼罗者，是图画者。一、大曼荼罗总集诸尊之坛场，及其诸尊之形体，并图画其坛场之全体，及诸尊一一者是也。是为曼荼罗之总体，故云大。大者五大之义，又广大之义，他三种虽亦系五大所成，而此为总体，且最广大，故独名为大。二、三昧耶曼荼罗画诸尊手所持之器杖及印契者是也。三昧耶为本誓之义，此以表诸尊之本誓，天魔波旬勿论，诸尊自身，亦不能违越誓约之标帜也。三、法曼荼罗画诸尊之种子真言，及一切经之文字义理是也。四、羯磨曼荼罗羯磨者，作业之义，铸造之形像是也。此乃诸尊身上一切之威仪事业，及铸像泥塑等之作业。此四曼中，前一为总体，后三为别德。大曼荼罗，是诸尊之人体。此诸尊所说之法门，是法曼。此诸尊所持之器杖，是三昧耶曼。此诸尊之所作，是羯磨曼。此四曼又云四智印、大智印、三昧耶印、法智印、羯磨智印。密教分别万有，常用六大、四曼、三密之言。依此深秘之释而论，四曼即一切现象之分类。大曼荼罗，总摄十法界中一切之有情，六大所成显故，附以大之名。三摩耶曼荼罗，总摄十法界一切非情之法，三摩耶乃平等之义，示非情真实皆平等也。法曼荼罗摄音声言语，即风浪之声，色尘之文字，六尘上所表诠者之一切法者，所以染体使生知觉者也。羯磨曼荼罗，摄上述三曼上所有之一切动作。
		</desc>
	</Doc>
	<Doc>
		<title>四魔</title>
		<desc>
            魔，谓能夺智慧之命，而杀害出世善根故也。一、蕴魔蕴犹积聚也，谓色受想行识等，积聚而成生死苦果。此生死法，能夺智慧之命，故云蕴魔。二、烦恼魔谓三界中一切烦恼妄惑也。修行之人，为此妄惑，恼乱心神，不能成就菩提，是名烦恼魔。三、死魔死者谓四大分散，夭丧殒没也。修行之人，为此夭丧，不能续延慧命，是名死魔。四、天魔此魔即欲界第六天也。若人勤修胜善，欲超越三界生死，而此天魔为作障碍，发起种种扰乱之事，令修行人，不得成就出世善根，是名天魔。
		</desc>
	</Doc>
	<Doc>
		<title>四魔</title>
		<desc>
            法华明三魔：一、烦恼，二、五阴，三、生死。大论开四，于上三中，加一天魔：一、烦恼魔贪等烦恼，能恼害身心，故名魔。二、阴魔又云五众魔，新译云蕴魔。色等五阴，能生种种之苦恼，故名魔。三、死魔死能断人之命根，故名魔。四、他化自在天子魔新译云自在天魔，欲界第六天之魔王，能害人之善事，故名魔。此中第四为魔之本法，他三魔皆类从而称魔也。
		</desc>
	</Doc>
	<Doc>
		<title>四念处</title>
		<desc>
            四念处新作四念住。念即能观之观，处即所观之境也。谓诸众生，于色受想行识五阴，起四颠倒。于色多起净倒，于受多起乐倒，于想行多起我倒，于心多起常倒。为令众生修此四观，以除四倒，故名四念处也。一、观身不净身念处也。身为父母所生之肉身，身之内外，污秽充满，无些微之净处，故身观不净也。又身有内外，己身名内身，他人之身名外身。此内外身，皆搅父母遗体而成。从头至足，一一观之，纯是秽物。众生颠倒，执之为净，而生贪着，故令观身不净也。二、观受是苦受念处也。受为苦乐之感，乐从苦之因缘而生，又生苦乐，世间无实乐，故观受苦也。又领纳名受，有内受外受。意根受名内受，五根受名外受，一一根有顺受、违受、不违不顺受。于顺情之境，则生乐受。于违情之境，则生苦受。于不违不顺之境，则受不苦不乐受。乐受是坏苦，苦受是苦苦，不苦不乐受是行苦。众生颠倒，以苦为乐，故令观受是苦也。三、观心无常心念处也。心为眼等之心识，念念生灭，更无常住之时，故观无常也。又心即第六识也，谓此识心，体性流动，若粗若细，若内若外，念念生灭，皆悉无常。众生颠倒，计以为常，故令观心无常也。四、观法无我法念处也。法除上之三所余之一切法，无自主自在之性，故观无我也。又法有善法恶法，人皆约法计我，谓我能行善行恶也。善恶法中，本无有我。若善法是我，恶法名无我；若恶法是我，善法应无我。众生颠倒，妄计有我，故令观法无我也。
		</desc>
	</Doc>
	<Doc>
		<title>四人果报</title>
		<desc>
            由先后言之，又分为四人果报。一、先苦后乐谓或有人，先生卑贱家，衣食不充，受诸困苦。然心无邪见，自念我于宿世，不行布施，不修福德，恒值贫贱。即便忏悔，改往所作，修于善行。后生人中，多饶财宝，无所缺乏，是名先苦后乐。二、先乐后苦谓或有人，先生富贵之家，衣食充足，受诸快乐。然心怀邪见，不能布施修福，多造恶业，后生地狱，受种种苦。若生人中，贫穷、丑陋，无有衣食，是名先乐后苦。三、先苦后苦谓或有人，先生贫贱之家，衣食不充，受诸逼迫。复怀邪见，习诸恶法，后堕地狱，受种种苦。若生人中，又极贫贱，衣食不充，是名先苦后苦。四、先乐后乐谓或有人，先生富贵家，多诸财宝，受诸快乐。后能敬重三宝，布施修福，后生人天中，恒受富贵，多饶财宝，称意自在，是名先乐后乐。
		</desc>
	</Doc>
	<Doc>
		<title>四如意足</title>
		<desc>
            名四神足。前之四念处中，修实智慧。四正勤中，修正精进。精进智慧增长，定力小故。今得四种之定以摄心，则定慧均等，所愿皆得，故名如意足。一、欲欲如意足。欲者希向慕乐，庄严彼法，故名为欲。谓凡所修习一切诸法，若无乐欲之心，事必不遂。若能乐欲，所愿皆得，是为欲如意足。二、念念如意足。念者专注彼境，一心正住，故名念。谓若非一心，观法断绝，若能一心，所愿皆得，是为念如意足。三、进精进如意足。精进者，无杂曰精，无间曰进。谓惟专观理，使无间杂，故曰精进。凡所修习一切诸法，若无精进，事必不成。若能精进，所愿皆得，是为精进如意足。四、慧思惟如意足。思惟者，思惟彼理，心不驰散也。谓凡所修习，若能思惟，所愿皆得，是为思惟如意足。
		</desc>
	</Doc>
	<Doc>
		<title>四善法</title>
		<desc>
            涅盘经云四善法：一、近善知识谓善知识常谈善法，若人亲近，则得灭除一切恶法，增长一切善根也。二、能听受法谓既亲近善知识，又能听受正法，生长善根。三、能思惟义谓既闻正法，即当思惟微妙之义，而契会于心也。四、如说修行谓既能思惟正法之义，当如所说而修其行，则能脱烦恼生死之苦，证真空寂灭之道也。
		</desc>
	</Doc>
	<Doc>
		<title>四善法</title>
		<desc>
            大宝积正法经云：一、乐住林间谓修菩萨行者，当离愦闹，住于山林空闲之处，寂静宴然，思惟正道，而广集一切善根也。二、四事摄物四事者，布施爱语利行同事也。谓善修菩萨行者，自行既充，必须外引众生，同己所行之道。是以常行布施，周其贫乏。复以爱语安慰开谕，起诸利行，同其事业，而广集一切善根也。三、舍身求法谓修菩萨行者，乐求大乘之法，其心勇猛，虽弃舍身命，亦复无所顾惜，而广集一切善根也。四、勤行精进谓修菩萨行者，誓欲求就佛果，是以勤加精进，无少懈怠，而广集一切善根也。
		</desc>
	</Doc>
	<Doc>
		<title>四身</title>
		<desc>四身有三种：一、化身功德佛智慧佛如如佛之四身。二、自性自受用他受用变化之四身。三、法身报身应身化身之四身。</desc>
	</Doc>
	<Doc>
		<title>四身</title>
		<desc>
            四身者，自性身、受用身、变化身、等流身也。一、自性身十法界万有诸法自然体性之身，云自性身，即理法身也。二、受用身有自受用，他受用之二：一、自受用身自受用身，虽不离大悲，而本大智，而自受用，过恒沙之万德，自受法乐之身也。二、他受用身他受用身，虽不离大智，而本大悲，为初地之菩萨以上，俯同色究竟天，现最高大身，而说法之身也，以为他之机类受用，故云他受用身。三、变化身为地前菩萨二乘等，或于净土，或于分段同居土，变现丈六等之小身，而摄取之，曰变化身。四、等流身现同菩萨二乘天龙八部等九界等同流类之身，应机摄物而无障碍，曰等流身。
		</desc>
	</Doc>
	<Doc>
		<title>四生</title>
		<desc>
            有情总有四有，而生有区别，有其四种，所谓四生。言四生者，一切有情，有四种生。谓胎生、卵生、湿生、化生。一、胎生含藏而出，是曰胎生。二、卵生依壳而延，是曰卵生。三、湿生假润而生，是曰湿生。四、化生无而化有，是曰化生。
		</desc>
	</Doc>
	<Doc>
		<title>四生</title>
		<desc>四生者：一、自生自此所生，此生之上，无复更生。二、他生从他而生，以对自故，说名他生，若就他自，亦是自生。三、共生谓自他和合而生。四、无因生谓不自不他不共，无因而生。</desc>
	</Doc>
	<Doc>
		<title>四圣</title>
		<desc>
            前言世间，所谓六趣三界，总称六凡。兹叙出世，亦有四圣。圣者正也，圣人行于正道，故谓之圣。如何谓之正道耶？能对治凡夫一切妄惑染业，即行正道。究竟断其妄惑染业，而不受报趣，即为圣者。总之转迷为悟而已。所谓迷者，对于事理颠倒闇昧之谓；所谓悟者，对于事理明达了彻之谓也。
		</desc>
	</Doc>
	<Doc>
		<title>四圣证位</title>
		<desc>
            四圣声闻、缘觉、菩萨、佛。声闻五位修证资粮、加行、通达、修习、无学。资粮位五停心、别相念、总相念。加行位暖、顶、忍、世第一。通达位预流向、预流果。修习位一来向、一来果、不还向、不还果、罗汉向。无学位罗汉果。声闻四果须陀洹、斯陀舍、阿那舍、阿罗汉。九种罗汉退守乃至俱解脱。二种缘觉独觉、因缘觉。小大二种缘觉小、大。大乘五十五位十信、十住、十行、十回向、四加行、十地、等觉。五十二位十信、十住、十行、十回向、十地、等觉、妙觉。四十二位十住、十行、十回向、十地、等觉、妙觉。四十位十住、十行、十回向、十地。十信位信、乃至愿。十住位发心、乃至法王子。十行位欢喜、乃至灌顶。十回向位救一切众生离众生相，乃至法界无量。四加行位暖、顶、忍、世第一。十地位欢喜、乃至法云。等觉位略。大乘四果初地、八地、十地、佛地。声闻得果时期三生六十劫。缘觉得果时期百劫。成佛时期三祗、不空、一念、自在。三劫初、二、三。十地欢喜、乃至法云。十地二种本有无垢、修生显得。十六大菩萨。略。
		</desc>
	</Doc>
	<Doc>
		<title>四十八轻戒</title>
		<desc>
            已说十波罗提木叉竟，四十八轻今当说。第一、不轻师友戒。第二、饮酒戒。第三、食肉戒。第四、食五辛戒。第五、不教悔罪戒。第六、不供给请法戒。第七、懈怠不听法界。第八、背大向小戒。第九、不看病戒。第十、畜杀众生具戒。第十一、国使戒。第十二、贩卖戒。第十三、谤毁戒。第十四、放火梵烧戒。第十五、僻教戒。第十六、为利倒说戒。第十七、恃势乞求戒。第十八、无解作师戒。第十九、两舌戒。第二十、不行放救戒。第二十一、嗔打报仇仇戒。第二十二、憍慢不请法戒。第二十三、憍慢僻说戒。第二十四、不习学佛戒。第二十五、不善知众戒。第二十六、独受利养戒。第二十七、受别请戒。第二十八、别请僧戒。第二十九、邪命自活戒。第三十、不敬好时戒。第三十一、不行救赎戒。第三十二、损害众生戒。第三十三、邪业觉观戒。第三十四、暂念小乘戒。第三十五、不发愿戒。第三十六、不发誓戒。第三十七、冒难游行戒。第三十八、乖尊卑次序戒。第三十九、不修福慧戒。第四十、拣择授戒戒。第四十一、为利作师戒。第四十二、为恶人说戒戒。第四十三、无惭受施戒。第四十四、不供养经典戒。第四十五、不化众生戒。第四十六、说法不如法戒。第四十七、非法制限戒。第四十八、破法戒。此十重四十八轻，为无上菩提之真因，有三聚之别：一、摄律仪戒谓恶无不离，因中谓之断德，果上证法身佛。二、摄善法戒谓善无不修，因中谓之智德，果上证报身佛。三、饶益有情戒谓无一众生不度，因中谓之恩德，果上证应身佛也。
		</desc>
	</Doc>
	<Doc>
		<title>四食</title>
		<desc>
            一切有情，不外依食而住。所谓食者，有四种食：段食、触食、思食、识食也。一、段食旧作搏食。以鼻嗅，以舌味，或固体或液体等有形段之食也。以香味触之三尘为体。二、触食旧作乐食。触喜乐之事，长养生者。如观戏剧，终日不食，不感其饥。是以触之心所为体也。三、思食旧作念食。于第六意识，想所欲之境，生希望之念，以资助诸根。如人饥渴，至饮食之处，当得饮食之思，否则必身死，是以第六意识之思为体也。四、识食小乘六识，大乘八识。八识中以第八阿赖耶识为体，此等之心识，能支持有情之生命。名曰识食。
		</desc>
	</Doc>
	<Doc>
		<title>四土</title>
		<desc>
            前说世间，但明凡夫世间。兹合凡圣，须明凡圣染净之土。惟诸家说土不同，兹就台家所立四种净土：一、凡圣同居土人天之凡夫，与声闻缘觉之圣者，同居之国土也。二、方便有余土断见思烦恼，出离三界生死之人之生处也。是修小乘之方便道，断见思惑者生处，故谓之方便。尘沙无明惑未尽，故谓之有余。三、实报无障碍土方便土证空理者果报之土，此上更证一分中道之理者之果报土。行真实之法，感得胜报，色心可无相妨，谓之实报无障碍土。此土纯为菩萨所居，无凡夫二乘。如别教之十地已上，圆教之十住已上之菩萨是也。四、常寂光土常、即法身，为本在常住之体。寂、解脱也，一切诸相永寂。光、般若也，照诸相之智慧。此三德不纵不横，名秘密藏，是诸佛如来之所依所居，故名常寂光土。
		</desc>
	</Doc>
	<Doc>
		<title>四土</title>
		<desc>
            台宗所立四土：一、凡圣同居土凡圣同居土者，人天凡夫，及声闻缘觉等圣者，同居之国土。有秽有净，谓如此土娑婆世界，沙砾充满，即同居秽土也。西方安养世界，金宝庄严，无四恶趣，即同居净土也。虽净秽有异，皆是凡圣共住，故名同居也。二、方便有余土有余土者，谓二乘等，已断三界见思惑尽，出离三界生死，出生彼土，尚余无明之惑未尽，故名有余也。三、实报无障碍土又名果报土，亦名实报土。证一分中道之理之人之果报土，行真实之法，感得胜报，色心不相妨，故名实报无障碍土。即别教十地，圆教十住十行十回向，乃至等觉诸菩萨所居之土也。观无量寿佛经疏云：‘行真实法，感得胜报是也。’四、常寂光土常寂光土者，即理性土也。常即法身，寂即解脱，光即般若，此以不迁不变名常，离有离无名寂，照俗照真名光，即妙觉究竟果佛所居之土也。净名疏云：‘修于圆教愿行之因，因极果满，道成妙觉，居常寂光是也。’
		</desc>
	</Doc>
	<Doc>
		<title>四威仪具足</title>
		<desc>
            威仪者，威谓容仪可观，仪谓轨度格物。坐作进退，有威德，有仪则。有威可畏，有仪可则，是为威仪。具足者，具备满足也，四威仪者。一、行二、住三、坐四、卧此四者各有仪则，不损威德，谓之四威仪。如有人言：行如风立如松坐如钟卧如弓表威仪之状略如是也。
		</desc>
	</Doc>
	<Doc>
		<title>四我烦恼</title>
		<desc>
            四我烦恼，又云四惑。于第七末那识，常恒相应之四种根本烦恼也：一、我痴即无明，愚于我之相，而迷无我之理也。二、我见即我执，于非我之法，妄计为我也。三、我慢即倨傲，持所执之我，令心高举也。四、我爱即我贪，于所执之我，深生耽着也。
		</desc>
	</Doc>
	<Doc>
		<title>四无量心</title>
		<desc>
            四无量心，亦名四等，谓慈、悲、喜、舍也。有凡夫人，虽得四禅，以乐高胜，求作梵王，更修四无量心。一、慈无量心爱念众生，常求乐事以饶益之。二、悲无量心愍念众生，受五道中种种身苦。三、喜无量心欲念众生，从乐得欢喜。四、舍无量心舍三种心，但念众生，不憎不爱。由善修此四无量定成就，命终得为四禅天王。
		</desc>
	</Doc>
	<Doc>
		<title>四无所畏</title>
		<desc>
            三藏法数云：一、一切智无所畏一切智者，于世间出世间一切诸法，尽知尽见也。无所畏者，佛作诚言，我是一切正智人，若有沙门婆罗门，若天魔梵，若复余众，如实言，是法不法，乃至不见是微畏相。故得安隐，得无所畏，安住圣主，处如牛王，在大众中，作师子吼，能转梵轮。诸沙门婆罗门，若天魔梵，若复余众，实不能转，一无所畏也。二、漏尽无所畏漏尽者，惑业生死俱尽也。无所畏者，佛作诚言，我一切漏尽，若有沙门婆罗门，若天魔梵，若复余众，如实言，是漏不尽，乃至不见是微畏相。以是故我得安隐，得无所畏，安住圣主，处如牛王，在大众中，师子吼，能转梵轮。诸沙门婆罗门，若天魔梵，若复余众，实不能转，二无所畏也。三、说障道无所畏说障道者，说彼魔外，障蔽圣道之法也。无所畏者，佛作诚言，我说障法。若有沙门婆罗门，若天魔梵，若复余众，如实言，受是障法不障道，乃至不见是微畏相。以是故我得安隐，得无所畏，安住圣主，处如牛王，在大众中，师子吼，能转梵轮。诸沙门婆罗门，若天魔梵，若复余众，实不能转，三无所畏也。四、说尽苦道无所畏说尽苦道者，说能尽诸苦之道法也。无所畏者，佛作诚言，我所说圣道，能出世间，随是行能尽诸苦。若有沙门婆罗门，若天魔梵，若复余众，如实言，行是道不能出世间，不能尽苦，乃至不见是微畏相以是故，我得安隐，得无所畏，安住圣主，处如牛王，在大众中，师子吼，能转梵轮。诸沙门婆罗门，若天魔梵，若复余众，实不能转，四无所畏也。
		</desc>
	</Doc>
	<Doc>
		<title>四相</title>
		<desc>
            言生灭之相者，有四种相，谓生、住、异、灭也。一、生相有为法之现起名生，本无而今有之现相也。二、住相于法体现在暂时安住，使各自行果，即生位暂停之现相也。三、异相于住位上，续续变异，住别前后之现相也。四、灭相谓有为法之现法灭，而入过去之相，即暂有还无之相也。
		</desc>
	</Doc>
	<Doc>
		<title>四相</title>
		<desc>
            ‘识境四相’金刚经论云：‘识境四相，谓众生于此四法，不了虚假，而于心识之境，妄生邪见，执着取相也。’一、我相谓众生于五阴法中，若即若离，计我我所之实，是名我相。二、人相谓众生于五阴法中，妄计我是人，我生人道，异于余道，是名人相。三、众生相谓众生于五阴法中，妄计色受想行识众共而生此身，是名众生相。四、寿者相谓众生于五阴法中，妄计我受一期寿相，或长或短，是名寿者相。‘智境四相’圆觉经疏略明智境四相：谓于所证取之心，迤逦浅深，有此四相之异。故后之三相，皆因我相根本而立。与金刚般若四相，所言不同。盖彼迷妄之心，执为四相故也。一、我相我相者，谓众生于涅盘之理。心有所证，而其有所证取之心，执着不忘，认之为我，名为我相。经云：‘是故证取方现我体是也。’二、人相人相者，比前我相，已进一步。虽不复认证为我，而犹存悟我之心，名为人相。经云：‘悟已超过一切证者，名为人相是也。’三、众生相众生相者，比前人相，已进一步。谓虽已超过我人之相，犹存了证了悟之心，名众生相。经云：‘但诸众生了证了悟，皆为我人。而我人相所不及者，存有所了，名众生相是也。’四、寿命相寿命相者，比前众生相，已进一步。谓心照清净，于前众生相中所存了悟之心，虽已觉知超过，然犹存能觉之知。如彼命根，潜续于内，名寿命相。经云：‘觉所了者，不离尘垢故是也。’‘不离尘者，谓此觉了之心，不离妄尘故也。’
		</desc>
	</Doc>
	<Doc>
		<title>四相之二种</title>
		<desc>
            生住异灭之四相，有二种之分别：一者期四相，二者刹那生灭。一者、一期四相一期四相者，一期间之四相，亦名粗显四相，有有情无情二别：一、有情一期四相谓生、老、病、死。二、无情一期四相谓成、住、坏、空。二者、刹那生灭即刹那四相，亦名细微四相。即于一刹那中，具生住异灭之四相也。
		</desc>
	</Doc>
	<Doc>
		<title>四有</title>
		<desc>有情生死，俱有四有，谓生有、本有、死有、中有。有生死之果报曰有。一、生有于诸趣中结生之一刹那也。二、本有生有与死有之间也。三、死有最后之一刹那，居中有之前者也。四、中有死后未至生有中间之所有也。
		</desc>
	</Doc>
	<Doc>
		<title>四有</title>
		<desc>人类四有者：一、生有初托胎时，一念相续，五蕴从生也。二、本有生后死前，五阴之身，为业报本也。三、死有洎舍命时，五蕴业果，一时坏灭也。四、中有前阴已谢，后阴未生，中间五阴也。</desc>
	</Doc>
	<Doc>
		<title>四缘</title>
		<desc>
            四缘者：一因缘，二等无间缘，三所缘缘，四增上缘是也。一、因缘亲辨自体生自果为因，以因为缘。二、等无间缘心心所法，次第无间，相续而起。三、所缘缘心心所法，由托缘而生，还是自心之所缘虑。四、增上缘六根能照境发识，有增上力用，诸法生时，不生障碍。
		</desc>
	</Doc>
	<Doc>
		<title>四障</title>
		<desc>有四种之生死障，害如来法身之功德，故曰四障：一、惑障贪欲、嗔恚、愚痴等之思惑，能障蔽正道也。二、业障身、口、意所造之恶业，能障蔽正道也。三、报障三恶趣之苦报，能障蔽正道也。四、见障诸邪见，能障蔽正道也。
		</desc>
	</Doc>
	<Doc>
		<title>四正断</title>
		<desc>
            杂阿含经云四正断：一、断断谓所起恶不善法，断已复生，更须精进摄受，令不生起，断而又断，是名断断。二、律仪断谓坚持戒律，慎守威仪，断一切恶，是名律仪断。三、随护断谓于无漏真实三昧相中，随顺守护，不令退没，是名随护断。四、修断谓已起善法，增益修习，令其生长，诸不善法，自然断除，是名修断。
		</desc>
	</Doc>
	<Doc>
		<title>四正勤</title>
		<desc>
            四正勤又名四意断、四正断、四正胜。一心精进，行此四法，故名正勤。能断懈怠，故名四正断。以正策励身语意，于此最胜，谓之四正胜。意中决断而断行之，谓之四意断。三藏法数云：‘正则不邪。勤则不怠。’毗婆沙论云：‘断已生恶法，犹如除毒蛇。断未生恶法，如预防流水。增长已生善，如溉甘果栽。未生善令生，如钻木出火。故名四正勤。’一、已生恶令永断对已生之恶，使永除断，为勤精进也。又谓五盖等烦恼心，离五种善根故，一心勤精进，方便断除，不令更生也。二、未生恶令不生对未生之恶，使更不生，为勤精进也。又谓五盖等烦恼恶法，今虽未生，后若生时，能遮五种善根故，一心勤精进，方便遮止，不令生也。三、已生善令增长对已生之善使增长，为勤精进也。又谓五种善根已生，为令增长故，一心勤精进，方便修习，令不退失也。四、未生善令得生对未生之善使生，为勤精进也。又谓五种善根虽未生，为令生故，一心勤精进，方便修习，令得生也。
		</desc>
	</Doc>
	<Doc>
		<title>四智</title>
		<desc>
            凡夫有八识，至如来转为四智：一、大圆镜智转第八识者。如有漏之第八识，变依正二报，而持有情之身。此智变如来之身土，而持一切之功德。犹如大圆镜中，现一切之色像，故名大圆镜智。缘镜无边，照法界之事理，故又名一切种智，即如来万德。如唯识论言：‘大圆镜智相应心品。’谓此心品离诸分别，所缘行相，微细难知，不妄不愚，一切境相性相清净，离诸杂染，纯净圆德，现种依持，能现能生，身土智影，无间无断，穷未来际，如大圆镜，现众色像。二、平等性智是转第七识者。反于第七识之我见，而达无我平等之理。于一切众生，起无缘大悲之智也。如唯识论言：‘平等性智相应心品。’谓此心品，现一切法自他有情，悉皆平等，大慈悲等，恒共相随诸有情所乐，示现受用身土影像差别。三、妙观察智转第六识者。妙观察诸法之相，而施说法断疑之智也。如唯识论言：‘妙观察智相应心品。’谓此心品，善观诸法，自相共相，无碍而转，摄观无量总持之门，及所发生功德珍宝，于大众会，能现无边作用差别，皆得自在，雨大法雨，断一切疑，令诸有情，皆获利乐。四、成所作智转眼等五识者。为利一切凡夫二乘类，成种种变化事之智也。如来之现化身化土及诸神通所作，皆智之作用也。如唯识论言：‘成所作智相应心品。’谓此心品，为欲利乐诸有情故，普于十方示现种种变化三业，成本愿力，所应作事。
		</desc>
	</Doc>
	<Doc>
		<title>四智</title>
		<desc>
            法界次第云四无碍智：谓菩萨于此四法，智慧明了，通达无滞，故名四无碍智。以其辩说融通，亦名四无碍辩。一、义无碍智谓菩萨了知一切诸法义理，通达无滞，故名义无碍智。二、法无碍智谓菩萨通达一切诸法名字，分别无滞，故名法无碍智。三、辞无碍智谓菩萨于诸法名字义理，随顺一切众生殊方异语，为其演说，能令各各得解，辩说无滞，故名辞无碍智。四、乐说无碍智谓菩萨随顺一切众生根性，所乐闻法，而为说之，圆融无滞，故名乐说无碍智。
		</desc>
	</Doc>
	<Doc>
		<title>四智</title>
		<desc>
            唯识论云：‘云何四智相应心品。’一、大圆镜智相应心品谓此心品，离诸分别，所缘行相，微细难知，不妄不愚，一切境相性相清净，离诸杂染，纯净圆满。现种依持，能现能生身土智影，无间无断，穷未来际，如大圆镜，现众色像。二、平等性智相应心品谓此心品，观一切法，自他有情，悉皆平等，大慈悲等，恒共相应，随诸有情所乐，示现受用身土，影像差别，妙观察智，不共所依，无住涅盘之所建立，一味相续，穷未来际。三、妙观察智相应心品谓此心品，善观诸法自相共相，无碍而转，摄观无量总持之门，及所发生功德珍宝。于大众会，能现无边作用差别，皆得自在，雨大法雨，断一切疑，令诸有情，皆获利乐。四、成所作智相应心品谓此心品，为欲利乐诸有情故，普于十方示现种种变化三业，成本愿力所应作事。此四品总摄佛地一切有为功德皆尽此有，漏八七六五识相心品如次而得故说，转八识而得此四智。
		</desc>
	</Doc>
	<Doc>
		<title>四种报</title>
		<desc>
            或分为四种业报。一、现报现报者，谓今生作极善恶之业，即于今生现受善恶果报也。二、生报生报者，谓今生作善恶业，来世身中，受善恶果报也。三、后报后报者，谓今生造业，来世未受，多生之后，乃受果报也。四、无报无报者，谓由无记业，而受不善不恶之果报也。
		</desc>
	</Doc>
	<Doc>
		<title>四种三昧</title>
		<desc>
            摩诃止观云四种三昧：欲登妙位，非行不阶，行法众多，略言其四。众生心行，当不调不直不定，入此三昧，能调能直能定，故名三昧。一、常坐三昧常坐三昧者，亦名一行三昧。文殊般若经，以九十日为期，独居静室，跏趺正坐，蠲除恶觉，舍诸乱想，不杂思惟。系缘法界，一念法界，信一切法皆是佛法。若坐疲极，或疾病所困，或睡盖所覆，或宿障发动，不能遣却，当专称一佛名号，以求加护。除经行饮食便利之外，时刻相续，无须臾废。此之三昧，于一期中，苦能精进不懈，念念无间，则能破除业障，显发实相之理矣。二、常行三昧常行三昧者，亦名般舟三昧。佛立有三义：一、佛威力。二、三昧力。三、行者本功德力。能于定中，见十方佛在其前立，故名佛立。以九十日为期，终竟三月，身常旋行，不得休息。以常唱阿弥陀佛，心常想阿弥陀佛。或先想后唱，或先唱后想，想唱相继，无令休息。此之三昧，极能断除宿障，于诸功德，最为第一。三、半行半坐三昧半行半坐三昧者，若依方等经，七日为期，惟诵袒持咒，旋百二十匝，一旋一咒，不迟不疾，旋竟却坐，思惟实相之理。若依法华经，三七日为期，但诵本经。故经云：‘其人若行若立，读诵是经，若坐思惟是经，我乘六牙白象，现其人前。’此等三昧，即是半行半坐也。四、非行非坐三昧非行非坐三昧者，前之三种，俱用行坐。今言非行非坐者，虽非行坐，实通行坐，亦名随自意三昧。谓但于一切时中，一切事上，随意用观，不拘限期，心存止观，念起即觉是也。
		</desc>
	</Doc>
	<Doc>
		<title>四种檀法五种檀法</title>
		<desc>
            息灾、增益、降伏、敬爱，云四种法，加钩召，云五种法。一、息灾梵云扇底迦，为自身及他人之病难等消除种种之恶事之修法也。大之天地变异，小至一身病难大难等，皆能使其止息，盖灾害由于业感，若三密加持力能转其定业也。二、增益梵云布瑟置迦，为增益自身及他人之寿命福德智慧等之修法也。大者增盛国家之福利，小而增进一人之官位及得幸福，盖乏福利少幸福者，无福之业力所感也。若三密加持力，能资熏无福之业，而使福利丰饶也。三、降伏又曰调伏。梵云阿毗遮噜迦，为自身及他人调伏怨敌恶人等之祈祷法也。大而国家怨敌，小而一人怨敌，使舍其恶心而降伏，若彼刚强不伏，则遂断其命根，而使其死灭之法也。夫怨敌之所以挟害恶之心者，因其意识之贪嗔痴烦恼耳，故以法身如来，大愤嗔降伏之三密，加持降伏其内心之烦恼，使断灭，则即归伏耳。四、敬爱梵云伐施迦啰拏，为自身及他人欲得佛菩萨爱护或君王众人庆爱之祈祷法也。大者国家之事业，小者个人之事业，为得人之敬爱，使能成功修习此法也。五、钩召亦名摄召，以法身毗卢遮那金刚钩之印契，摄召一切人，使归伏之法也。即伐施迦啰拏之分齐也。
		</desc>
	</Doc>
	<Doc>
		<title>四住地</title>
		<desc>众生烦恼，以所住地分之，有四住地，略称四住，即三界见思之烦恼也。一、见一切住地三界一切之见惑。二、欲爱住地欲界一切之思惑。三、色爱住地色界一切之思惑。四、有爱住地无色界一切之思惑。</desc>
	</Doc>
	<Doc>
		<title>随烦恼</title>
		<desc>
            五随烦恼二十者：一忿、二恨、三恼、四覆、五诳、六谄、七憍、八害、九嫉、十悭、十一无惭、十二无愧、十三不信、十四懈怠、十五放逸、十六昏沉、十七掉举、十八失念、十九不正知、二十散乱。言随烦恼者，或无别体，惟是烦恼分位差别，或有别体，性是烦恼同等流类，故名为随烦恼，其数二十。一、忿忿者，依对现前逆境，愤发为性，能障不忿，执仗为业。此即嗔恚一分为体。二、恨恨者，由忿为先，怀恶不舍，结怨为性，能障不恨，热恼为业，此亦嗔恚一分为体。三、恼恼者，忿恨为先，追念往恶，触现逆境，暴热狠戾为性，能障不恼，多发凶鄙粗言，蜇螫于他为业。此亦嗔恚一分为体。四、覆覆者，于自作罪，恐失利养名誉，隐藏为性，能障不覆，悔恼为业，谓覆罪者，后必悔恼，不安隐故。此以贪痴一分为体，恐失现在利誉是贪，不惧当来苦果是痴。五、诳诳者为获利益，矫现有德，诡诈为性，能障不诳，邪命为业。此亦贪痴一分为体。六、谄谄者为罔他故，矫设异仪，险曲为性，能障不谄，不任师友真正教诲为业。此亦贪痴一分为体。七、憍憍者于自盛事，深生染着，醉傲为性，能障不憍，生长杂染为业。此以贪爱一分为体。八、害害者于诸有情，心无悲愍，损恼为性，能障不害，逼恼为业。此亦嗔恚一分为体。九、嫉嫉者殉自名利，不耐他荣，妒忌为性，能障不嫉，忧戚为业。此亦嗔恚一分为体。十、悭悭者，耽着财法，不能惠舍，秘吝为性，能障不悭，鄙涩畜积为业。此亦贪爱一分为体。此十各别起故，名为小随烦恼。十一、无惭无惭者，不顾自法，轻拒贤善为性，能障碍惭，生长恶行为业。十二、无愧无愧者，不顾世间，崇重暴恶为性，能障碍愧，生长恶行为业。此二遍不善故，名为中随烦恼。十三、不信不信者，于实德能不忍乐欲，心秽为性，能障净信，懈怠所依为业。十四、懈怠懈怠者，于断恶修善事中，懒惰为性，能障精进，增染为业，设于染事而策勤者，亦名懈怠，退善法故。十五、放逸放逸者，于染不防，于净不修，肆纵流荡为性，障不放逸，增恶损善所依为业，即以懈怠及贪嗔痴四法为体。十六、昏沉昏沉者，令心于境无堪任为性，能障轻安毗钵舍那为业。十七、掉举掉举者，令心于境不寂静为性，能障行舍奢摩他为业。十八、失念失念者，于诸所缘，不能明记为性，能障正念，散乱所依为业，即以念及痴各一分为体。十九、不正知不正知者，于所观境证解为性，能障正知，多所毁犯为业。此以慧及痴各一分为体。二十、散乱散乱者，于诸所缘，令心流荡为性，能障正定，恶慧所依为业。此八遍于不善及有覆无记之二种染心故，名为大随烦恼。
		</desc>
	</Doc>
	<Doc>
		<title>随离二戒</title>
		<desc>华严经疏云二戒：一、随相戒随即随顺，相即形相。谓依如来教，染衣出家，乞食自活，不犯威仪，是名随相戒。二、离相戒离即远离，谓持戒之人，心无所着，则一切戒，犹如虚空，了无持犯之相，是名离相戒。</desc>
	</Doc>
	<Doc>
		<title>随眠</title>
		<desc>随眠有六、或十、或九十八，如前已说。</desc>
	</Doc>
	<Doc>
		<title>随眠为有本</title>
		<desc>一切有为世相差别，皆由业生。业由随眠，方得生长，离随眠业无感有能，所以者何？由此随眠，是诸有本。故业离此，无感有能。</desc>
	</Doc>
	<Doc>
		<title>娑婆世界</title>
		<desc>
            刹土无量，名称亦可无量。若就释尊应化本生刹土而言，则所谓娑婆世界也。娑婆又作沙诃，堪忍之义，故译作忍土。此界众生，甚能堪忍，故名。又作杂恶杂会者，谓三恶五趣杂会也。娑婆为三千大千世界之总名，是一佛摄化之境土也。
		</desc>
	</Doc>
	<Doc>
		<title>娑婆世界位置</title>
		<desc>
            娑婆世界所在之一浮幢佛刹，此佛刹之名。如：一、无边妙花光香水海。二、一切香摩尼王庄严莲花。三、普照十方炽然宝光明世界种。四、种上二十重世界。第一重最胜光世界离垢灯佛第十二重光明照耀世界超释梵佛第十三重娑婆世界毗卢遮那佛第十四重寂静离尘光世界遍法界胜音佛第二十重妙宝焰世界福德相光明佛
		</desc>
	</Doc>
	<Doc>
		<title>所信之事理因果</title>
		<desc>
            小乘之人，信有世间。信此世间，是大苦聚。信有其道，可以出此世间。信出世间后，有清净之涅盘可得。兹分二条说明之：第一、用四句说之：一、信苦信世间一切是苦。二、信集信苦因于烦恼所集。三、信灭信脱苦宜取寂灭。四、信道信入灭须修正道。第二、用三句说之：一、信知生死须了。二、信知了生死须离贪爱。三、信知灭尽为所归趣。
		</desc>
	</Doc>
	<Doc>
		<title>所信之事理因果</title>
		<desc>
            大乘之人，信世间种种差别之现相，其本体一如平等，无二无别，不变不异。虽本平等，然随种种殊缘，能成一切差别之相。故此平等恒一，即是差别万殊；差别万殊，不异平等恒一。总而言之，皆是一心，皆是一心万用而已。大乘之人，信得此理，对相不背真，对真不舍相，不偏不执，恒行中道。此大乘之大略也。
		</desc>
	</Doc>
	<Doc>
		<title>他灭</title>
		<desc>
            计从他灭者，只有三种，云何三种。一、从他有情灭此有三种：一、婆薮灭如婆罗门修马祀者，取一白马放之，或百日，或三年，迹马所在，市以黄金，用施一切，遂杀此马，唱言婆薮杀汝，汝得生天。二、鸠摩罗伽灭如鸠摩罗伽人，计鸠摩罗伽爱之，令所愿皆得，恶之，则七世皆灭。此以众生虽有罪，鸠摩罗伽不加恶必不灭，加恶乃灭，是亦为从他有情灭。三、摩醯首罗等即摩醯首罗人，计如前例。二、从他非有情灭此有二种：一、境灭如诸凡夫，随情逐境，受贪爱系缚等苦，不能自由。说流浪生死，是为应得。如云山羊被杀因作声，飞蛾投灯由火色，水鱼悬钩为吞饵。世人趣死以境牵，凡夫执心外有境，故甘从境灭。二、风等灭如外道执方风水火等，有能灭力，与生为对待，说灭为从彼等。三、计从他非有情非无情灭者此有三种，云何三种。一、咒术灭如韦驮外道经说，以韦驮语咒杀羊，羊死生天。此妄执羊罪不得灭，从韦驮咒术灭。二、法灭如牛行外道，计从据地啮草，伏岸饮水，效牛所为，得灭罪生天。此妄执罪不从修灭，从效牛行法得灭。三、时灭如时节外道，前执中已说。
		</desc>
	</Doc>
	<Doc>
		<title>他生</title>
		<desc>
            执他生者，复有三辈，云何为三。一、计从他有情生计他有情生者，凡有三辈。一、计从摩醯首罗生此复有四：一、计从摩醯首罗一体三身生即摩醯首罗论师所执，谓彼一体三身，能生诸法。云何一体三身？一、摩醯首罗本身为六道众生天地万物生灭之因，生从彼生，灭从彼灭，是为法身。二、那罗延果身此身生梵天，是名应身。三、梵天造作身此身造作一切命非命物，是名化身。二、计从摩醯首罗一体二身生即月氐外道所执，谓彼一体二身，能生诸法，云何为二。一、摩醯首罗身此为本身。三目八臂，称为一切众生慈父，亦名真身。二、毗纽身此为迹身。称为一切众生悲母，亦名应身。三、计从摩醯首罗所生八女人生即女人外道所执，谓此八女人。能生诸法，云何八。第一女人名阿提倒生诸天。第二女人名提倒生阿修罗。第三女人名苏罗婆生诸龙。第四女人名毗那多生诸鸟。第五女人名迦毗罗生四足。第六女人名摩生人。第七女人名伊罗生诸谷子。第八女人名歌头生一切蛇蝎蚊虻蝇蚤蚰蜒百足等。四、计从摩醯首罗行诸苦行生即自在经言：自在天行三品苦行，生腹行虫禽兽人天。右四辈皆计诸法从他生，依摩醯首罗而有生灭。二计从那罗延生，此复有二：一、计那罗延自生即摩陀罗人，说一切物从彼生。还没彼处，见自在天造作万物。二、计那罗延所生梵天生即吠檀多诸师，其生相如下：第一、从那罗赍中，生大莲花。第二、从赍中莲花，生梵天祖公。第三、从梵天生大地，为祸福戒场。第四、从梵天口中，生婆罗门种。第五、从梵天两臂，生刹帝利种。第六、从梵天两鞞，生毗舍种。第七、从梵天两踵，生首陀种。第八、从梵天生一切华草，为天人供养。第九、从梵天化作山禽野兽鳞介虫豸一切众生。右二辈亦计诸法从他生，依那罗延而有生灭，然虽计那罗延，实仍与前摩醯首罗同出一源者也。三、计从伊赊那生即伊赊那论师，说本尊形相不可见。而其神遍一切处，即以无形相而能生诸有命无命一切万物，故计伊赊那能生万物。此异计人所出，不与上二辈同。二、计他非有情生者凡有五辈，云何为五。一、计从方生即方论师说。谓方能生诸法，其生相如下：一、最初唯有诸方。二、从诸方生人。三、从人生天地。二、计从风生即风论师说。风能生诸法，若造作，若长养，若破坏，若灭绝万物。三、计从火生即吉汲头说。火能生诸法，若造作长养万物等。四、计从水生即夷叔罗说。水能生诸法，天地万物，下至阿鼻，上至阿迦尼吒天，皆水所造。五、计从大安茶生即安茶人说。劫初唯有大水，大安茶出世，然非水之所生，其生相如下：一、大安茶身形，犹如鸡子，周匝金色。二、大安茶时熟，破为二段。三、大安茶上段成天。四、大安茶下段成地。五、大安茶二段之间，生梵天，为一切众生祖公，作生一切命无命物。右五种异执，皆计诸法从外非有情生。中三种源出迦毗罗五大，首末二种主义，则是孤起也者。三、计他非有情非无情生者亦有三种义。云何为三？一、计从时生即时节外道，说时熟一切大，时作一切物，时散一切物。帝释阿修罗为时节所盛，是故时节能生诸法也。二、计从行生即苦行外道，说诸法从苦行生，苦行本业尽即得道。三、计从法生此有六种，云何六？一、有黑法生诸黑生谓如屠猪、取鱼、放鹰、逐兔、捕鹿、杀牛等及余恶人，皆从黑法生。二、有青法生诸青生谓如尼犍子等学道者，皆从青法生。三、有黄法生诸黄生谓如梵志徒众居家者，皆从黄法生。四、有赤法生诸赤生谓如释子徒众修梵行者，皆从赤法生。五、有白法生诸白生谓如裸形苦行外道沙门等，皆从白法生。六、有微妙白法生诸微妙白生谓如难陀婆蹉讫梨舍僧讫栗垢瞿舍庐味迦梨子等，皆从微妙白法生。右三种异执，初是毗陀人支流，次是迦毗罗支流，后是佛法中人秉教成迷者也。皆不了缘生无生之理，故皆为邪见。
		</desc>
	</Doc>
	<Doc>
		<title>胎藏三部</title>
		<desc>
            胎藏有二义：一隐覆义，如人在母胎，而隐覆其胎也。理体隐于烦恼中而不显现，故云胎藏。二含藏义，如母胎内含藏子体而覆育之也。理体能具足一切功德而不失之，故名胎藏。而此含藏有执持与出生之二义。金刚界为始觉上转之自利门，故约转识所得之五智，统收其曼荼罗于五部。胎藏界为本觉下转之化他门，故约大定智悲之三德，统收其曼荼罗于三部。一、佛部是于果上理智具足，觉道圆满者。胎藏界曼荼罗中，中台八叶院之诸尊，及上下之诸院是也。是为大定。二、莲华部此为如来之大悲三昧，能滋荣万善，故喻之而名莲华部，观音院地藏院之在右方者是也。三、金刚部是为如来之慧力，用能摧破惑业苦之三藏，故喻之而名金刚部，在金刚手院除盖障院之左方者是也。是为大智，其余上下内外，分属此三，其说种种不具说。‘三部三配’莲华部法，金刚部般若，佛部解脱。‘三部主’佛部主为大日，莲华部主为观世音，金刚部主为金刚手。又佛部为金轮王佛顶，莲华部为马头观自在，金刚部为三世胜金刚。‘三部母’三部各有主能生之德之尊，谓之部母。佛部之部母为佛眼尊，莲华部为白衣观自在尊，金刚部为忙莽鸡菩萨。‘三部明王’三部各有明王，佛部之明王为最胜金轮佛顶王，莲华部之明王，为诃野吃利啭金刚部之明王为苏婆。‘三部明妃’佛部之明妃为无能胜菩萨，莲华部为多罗菩萨，金刚部为金刚孙那利菩萨也。‘三部忿怒’三部之教令轮身也，佛部之忿怒为不动，莲华之忿怒为嚩诃钩，金刚部之忿怒为军荼利。‘三部种子’佛部为□字，莲华部为□字，金刚部为□字。‘三部数珠’佛部为活儿子，莲华部为莲华子，金刚部为噜拏啰叉子。‘三部护摩法’佛部为息灾法，莲华部为增益法，金刚部为降伏法。‘三部色’佛部为白，金刚部为黄，莲华部为赤。
		</desc>
	</Doc>
	<Doc>
		<title>檀波罗密</title>
		<desc>
            法界次第云：‘檀那秦言布施。若内有信心，外有福田，家有财物，三事和合时，心生舍法，能破悭贪，是名为檀。’施有二种，一者财施，二者法施。一、财施财施者，所谓饮食衣服田宅六畜奴婢珍宝一切己之所有资身之具，及妻子乃至身命，随有所须者，悉能施与，皆名财施。二、法施法施者，若从诸佛及善知识边，闻说世间出世间善法，若从经论中闻，若自以观行故知，以清净心，为人演说，皆名法施。菩萨以质直清净心，行此二种施故，名为檀。‘波罗密’波罗密有三翻，或翻云事究竟，或翻云到彼岸，或翻云度无极。菩萨修此六法，能究竟通别二种因果，一切自行化他之事，故云事究竟。乘此六法，能从二种生死此岸，到二种涅盘彼岸，谓之到彼岸。因此六法，能度通别二种事理诸法之旷远，故云度无极。此约六波罗密通说也。若别说者，菩萨行布施时，具修五种心，乃名为波罗密。何等五？一、知施实相，二、起慈悲心，三、发愿，四、回向，五、具足方便。一、云何名知施实相若布施时，施者受者及财物三事，皆不可得，入实相正观，以无所舍法，而随他有所须者，能舍不吝，是为知施实相。二、云何名起慈悲心菩萨虽知布施实相无所有，而起大慈大悲，欲因此施，与一切乐，拔一切苦，是为起慈悲心。三、云何名发愿行布施时，愿因此施，得无上佛果，不求凡夫三乘果报，是为发愿。四、云何各回向随所施时，回此施功德，向萨婆若，及施一切众生，是为回向。五、云何名具足方便所谓能于布施一法，施转通达一切佛法，遍修诸行，是为具足方便。菩萨若能具此五心者，是时随有布施，因中说果，亦名事究竟，亦名到彼岸，亦名度无极也。是以菩萨所行布施者，名为行檀波罗密，若至无上菩提佛果，方是檀波罗密具足成就。
		</desc>
	</Doc>
	<Doc>
		<title>天命终五衰相</title>
		<desc>
            诸天将欲命终，先有五种小衰相现。一者、衣服严具，出非爱声。四者、本性嚣驰，令滞一境。二者、自身光明，忽然昧劣。五者、眼本凝寂，令数瞬动。三者、于浴浴水，滴着其身。复有五种大衰相现。一者、衣染埃尘。二者、花鬘萎悴。三者、两腋汗出。四者、臭气入身。五者、不乐本座。
		</desc>
	</Doc>
	<Doc>
		<title>通达位</title>
		<desc>通达者，已于道为通达，即初果位。从世第一后，心生苦忍真明，次于八谛下发八忍八智总十六心。十六心中，前十五心，无间道时，名预流向。至十六解脱道时，名预流果。此位断三界八十八使分别见惑，见真谛故，又名见道。
		</desc>
	</Doc>
	<Doc>
		<title>通明观</title>
		<desc>
            通者从初修习，即通观息、色、心三事。若观息时，即通照色心。若观色乃至心，亦如是也。明者此法明净，能开心眼，无诸闇蔽也。观一达三，彻见无碍，故名通明。又善修此禅，必发六通三明，故名通明。一、云何修习？行者从初安心，即观息色心三事，俱无分别。一、云何观息？谓摄心静坐，调和气息一心谛观，想息遍身出入。若慧心明利，即觉息入无积聚，出无分散，来无所经由，去无所履涉。虽复明觉息入出遍身，如空中风，性无所有。是则略说观息如相。二、次观色如，既知息依于身，离身无息，即应谛观身色，本自不有，皆是先世妄想因缘招感。今世四大造色，围虚空故。假名为身，一心谛观头等六分三十六物，及四大四微，一一非身，四微四大，亦各非实，尚自不有，何能生六分之身三十六物？尔时无身色可得，心无分别，即达色如。三、次观心如，当知由有心故，则有身色去来动静，若无此心，谁分别色？色因谁生？谛观此心，藉缘而有，生灭迅速，不见住处，亦无相貌，但有名字，名字亦空，即达心如。复次若观息时，既不得息，即达色心空寂，何以故？三法不相离故。若不得色心三事，即不得一切法。所以者何？由此三事和合，能生一切阴入界，众苦烦恼，善恶行业，往来五道，流转不息。若了三事无生，则一切法本来空寂。是则略说初心修习之相。二、其证入相，亦有欲定、未到地定、四禅、四空，种种支林功德。而与根本诸禅，其相永殊。若二乘人，于一一禅中，皆能获得不坏解脱、无碍解脱、三明、六通，故名为通明观。若大士住此一一禅时，即得无碍大陀罗尼也。今亦一往约次第门，较逾十六特胜而已。
		</desc>
	</Doc>
	<Doc>
		<title>通说</title>
		<desc>
            佛云：‘于诸众生，起于大慈，无损害心，于诸众生，起于大悲，无逼恼心。’佛云：‘念行大慈，安立众生。’佛云：‘谦恭慈仁，安慰众人。’佛云：‘敬上念下，矜恤孤贫。’方等经云：‘长幼后先，相事以礼。’佛云：‘当同利与下同欢。’佛云：‘护一切十方诸天人民父母兄弟妻子，皆欲令解脱勤苦，富乐安隐。念一切十方诸天人民父母兄弟妻子，视之护之，如母亲护赤子，一切平等，无有异意。’佛云：‘为一切众生求安乐故，为灭一切众生诸忧苦恼满其愿故。’佛云：‘以无嫉妒合聚众人，以功德归于一切人。’佛云：‘见他德行不能称赞，以恶心嗔心隐藏他善者，犯重垢罪。’未曾有经云：‘施食施法，有何功德？’答曰：‘布施饮食，济一日之命，施珍宝财物，济一世之乏，增益系缚，设法教化，名为法施，能令众生出世间道。’大丈夫论云：‘财施者除众生身苦，法施者除众生心苦，财施者为其作无尽财，法施者为能作无尽智，财施者为得身乐，法施者为得心乐，财施者为愚人所乐，法施者为智者所乐。’佛云：‘彼不善者，为贤致谤，是故佛律黜夫恶者，譬如苗中生草，不去害禾。’佛云：‘见有众生应诃责者，应折伏者，应罚黜者，以染污心不诃责，若诃责不折伏，若折伏不罚黜，是名为犯众多罪。’佛云：‘若自有缚，能解彼缚，无有是处，若自无缚，能解彼缚，斯有是处。’
		</desc>
	</Doc>
	<Doc>
		<title>同别二业</title>
		<desc>同别二业者：一、同业，二、别业。一、同业众生造共同之业因，谓之同业。二、别业众生造殊别之业因，谓之别业。</desc>
	</Doc>
	<Doc>
		<title>外六入</title>
		<desc>
            外六入者，此六法疏故属外，识所游涉，故名为入。亦名尘者，尘以染污为义，以能染污情识，故通名为尘也。一、色入一切对眼所见之色，名为色。色有二种，摄一切色：一正报可见色，众生身色，青黄赤白黑色等。二依报可见色，外无知青黄赤白黑色等。二、声入一切对耳取闻之色曰声。声有二种，摄一切声：一从正报色出声，众生语言音声也。二从依报色出声，钟铃锣鼓音声也。三、香入一切对鼻所闻之色名香。香有二种，摄一切香：一正报色处香，众生身中香臭也。二依报色处香，外一切无知色中，所有香臭也。四、味入一切对舌所知之色曰味。味有二种，摄一切味：一正报色处味，众生身中之六味也。二依报色处味，外一切无知色中所有六味也。五、触入一切对身所觉之色名触。触有二种，摄一切触：一正报色处触，众生身中冷暖涩滑等十六触也。二依报色处触，外一切无知色中，冷暖等一十六触也。六、法入一切对意所知之法名法。法有二种，摄一切法：一者心法，是中除心王，但取相应诸心数法也。二者非心法，即过去未来色法，及心不相应诸行，及三无为法也。
		</desc>
	</Doc>
	<Doc>
		<title>王民</title>
		<desc>
            方等经云：‘佛告王：“但当念善，改往修来，以政治国，无加卒暴，厚待贤良，赦宥小过，务行四恩，以绥众心，何等为四？一、当布施给护不足三、当利人化以善政二、当仁爱视民如子四、当同利与下同欢王如是者，常得其福。”’佛云：‘常当使天下人民安隐富乐。’内戒经云：‘持心视天下万民如一，当如视父母兄弟妻子无异，当等心视之。’佛云：‘念十方人民，视之护之，如母亲护赤子。’佛云：‘王每出游，布施兴福，恣人所欲，不逆人意。’佛云：‘当利人化以善政，当念善改，往修来。’佛云：‘务行四恩，以绥众心，王如是者，常得其福。’佛云：‘慈于民物，如父爱子，士民慕王，如子仰父。’佛云：‘居位者不可贪心，不可侈心，不可憍心，不可虐心，不可快心，无此五者，后无咎悔。’胜光经云：‘憍萨罗国胜光王白佛言：“惟愿大师，善教于我，为国王法。”佛告大王：“如父怜爱诸子，常愿安隐，遮其恶行，劝修善业。国人如子，并怀忠孝。作天子者，情怀恩恕，薄征赋敛，省其徭役。设官分职，不务繁多。黜罚恶人，赏进贤善。不忠良者，当速远离。顺古圣王，勿行刑戮。生人道者，胜缘所感。若断其命，定招于报。常当一心，恭敬三宝莫生邪见。我涅盘后，法付国王大臣辅相，当为拥护，勿致衰损。然正法炬，转正法轮，尽未来际，常令不绝。若能如是依教行者，则令国中龙王欢喜，风调雨顺；诸天庆悦，丰乐安隐；灾横皆除，率土太平；王身快乐，永保胜位；福祚延长，无复忧恼，增益寿命；现在名称，遍满十方，外国诸王，咸来贡献；其国天子，仁让忠孝，以法教化，拯恤黔黎；于诸国中，最为第一。我等今者，咸当归伏，此大法王，舍身之后，得生天上，受胜妙乐。”’
		</desc>
	</Doc>
	<Doc>
		<title>王所相应</title>
		<desc>
            八论名曰心王，唯缘境之总相。五十一心所，亦缘别相。言相应者，时、依、缘、事，四义俱故，说名相应。一、时时谓刹那，是简前后。二、依依谓依根，即俱有无间是也，简别识。三、缘缘谓所缘，简别见分。四、事事谓体事，即简体多。第八识与五心所相应，谓遍行五心所。第七识与十八心所相应，谓四我烦恼、遍行五数、八随烦恼、并别境慧。第六识五十一心所皆相应，广缘内外三世诸法故。前五识唯三十四心所相应，谓遍行五、别境五、善十一、本惑三、即贪嗔痴、中随二惑、八大随惑。
		</desc>
	</Doc>
	<Doc>
		<title>妄感为因</title>
		<desc>
            或问一切世界，因何而有？造者为谁？曰：因心而有，唯心所造。一切众生，自无始来，迷真起妄，因妄识生，变似根身器世界等。故经云：‘无始时来界，一切法等依，由此有诸趣。’又云：‘三界无别法，唯是一心造。’一切因果，世界微尘，因心成体。
		</desc>
	</Doc>
	<Doc>
		<title>妄惑</title>
		<desc>三界凡夫，妄惑根株，不外着于一爱二见。</desc>
	</Doc>
	<Doc>
		<title>妄惑为因</title>
		<desc>
            凡夫一切心境，无非由妄惑而起，所以妄惑为因也。妄为虚妄，惑为迷惑。由心虚妄，对境迷惑，则能颠倒事理，是为妄惑。因谓原因，此之妄惑，乃为六趣作业受报之根原也。凡根尘识等，境受想等，无非凡夫虚妄迷惑心之所成就。六趣妄惑，大要可知。
		</desc>
	</Doc>
	<Doc>
		<title>微尘</title>
		<desc>世界之界，向体质析之，如云微尘。微尘者，色体之极少为极微，极微之七倍曰微尘，微尘之七倍曰金尘，游履于金中间隙而得之。</desc>
	</Doc>
	<Doc>
		<title>唯识实性</title>
		<desc>远离我法二执，二空妙智所显圆成实性，即诸法之胜义。所谓一真法界，亦即名为真如。真实而不虚妄，如常而无变易，在凡不减，在圣不增，在迷不染，在悟不净，常如其性故，即唯识之实性也。</desc>
	</Doc>
	<Doc>
		<title>味禅</title>
		<desc>大毗婆娑论，具明四禅之中，各有三种差别：若与出世智慧相应，名无漏初禅等。若与五支四支等功德相应，名为净初禅等。若与各各自地烦恼相应，名为味初禅等。</desc>
	</Doc>
	<Doc>
		<title>闻经八种功德</title>
		<desc>
            大庄严经云闻经八种功德：一、端正好色端正好色者，谓人以正信之心，严洁其身，听闻佛经。以是功德，报得色身端正，而无丑恶之相也。二、力势强盛力势强盛者，谓人以精进勇猛之力，听闻佛经。以是功德，报得福力威势，降伏一切而不怯弱也。三、心悟通达心悟通达者，谓人听闻佛经，解知义趣深远，理与心会，无不通达。以是功德，故能彻悟一切法相，了无挂碍也。四、得妙辩才得妙辩才者，谓人听闻佛经，深达一切法相。以是功德，得妙辩才，能以一句之义，演说无穷也。五、获诸禅定获诸禅定者，谓人听闻佛经，思惟甚深妙义。以是功德，即能摄心敛念，妄想不生，寂然入定也。六、智慧明了智慧明了者，谓人听闻佛经，广解其义。以是功德，开发本有智慧，照彻无碍也。七、出家殊胜出家殊胜者，谓人听闻佛经，厌恶尘俗。以是功德，即出家学道，复能以所闻之法，传化于人，为世导师也。八、眷属强盛得法之人，称为眷属，谓人听闻佛经，复能依经为人演说。以是功德，生他法身，即成眷属，展转流布，日强日盛也。
		</desc>
	</Doc>
	<Doc>
		<title>我法二执</title>
		<desc>
            于诸见中，起于我法二执，于诸我执，略有二种：一者、俱生无始时来，虚妄熏习，内因力故，恒与身俱，故曰俱生，此复二种：一、常相续在第七识缘第八识，起自心相，执为实我。二、有间断在第六识缘识所变五取蕴相，或总或别，起自心相，执为实我。此二我执，细故难断，后修道中，数数修习胜生空观，方能除灭。二、分别我执亦由现在外缘力故，要待邪教及邪分别，然后方起，故名分别。唯在第六意识中有，此亦二种：一、缘邪教所说蕴相，起自心相，分别计度，执为实我。二、缘邪教所说我相，起自心相，分别计度，执为实我。此二我执，粗故易断，初见道时，观一切法，生空真如，即能除灭。于诸法执，略有二种：一者、俱生此复二种：一、常相续在第七识缘第八识，起自心相，执为实法。二、有间断在第六识缘识所变蕴处界相，或总或别，起自心相，执为实法。此二法执，细故难断，后十地中，数数修习胜法空观，方能除灭。二、分别法执亦唯在第六意识中有，此亦二种：一、缘邪教所说蕴处界相，起自心相，分别计度，执为实法。二、缘邪教所说自性等相，起自心相，分别计度，执为实法。此二法执，粗故易断，入初地时，观一切法，法空真如，即能除灭。
		</desc>
	</Doc>
	<Doc>
		<title>我及我所</title>
		<desc>
            凡夫计着于我，有我我所。我者谓自身，我所者谓身外之事物，是为我所有，故名我所。智度论云：‘我是一切诸烦恼根本，先着五众为我，然后着外物为我所。’罗什法师曰：‘离我众生空，离我所法空也。’圆觉经钞曰：‘我谓正报，我所谓依报。’
		</desc>
	</Doc>
	<Doc>
		<title>我执</title>
		<desc>
            一切烦恼，皆由有我而起。若无我者，则一切皆无。因见有我，故曰我见。因有我相，故曰我相。执为有我，故曰我执。一、我见亦曰人见，又曰身见，又曰人我见。五蕴假和合之身心，以为有常一之义，谓之我见。亦名身见人见者，谓因执实有人我之见也。又称人我见者，我为常一主宰之义，人固执常一之主宰，是即人我见也。二、我相亦名人相。谓众生于五蕴法中，若即若杂，妄计我我所有之实，是名我相。亦谓人相者，谓众生于五阴法中，妄计我是人，我生人道，异于余道，是名人相。三、我执亦名人执，我者一生之主宰之谓。认有我身而执念之，谓之我执。以不了人身为五蕴假和合而成，固执常一之我体，亦谓之人执。
		</desc>
	</Doc>
	<Doc>
		<title>无常</title>
		<desc>世间一切之法，生灭迁流，刹那不住，谓之无常。无常有二：一、刹那无常谓刹那刹那，生、住、异、灭之变化也。二、相续无常谓一期相续之上，生、住、异、灭之四相也。</desc>
	</Doc>
	<Doc>
		<title>无得</title>
		<desc>修习无分别智，远离所取能取，离诸戏论，故说无得。</desc>
	</Doc>
	<Doc>
		<title>无量识</title>
		<desc>
            真言宗虽由释论一往立十识，其实立无量之心识也。其故，真言立心即智，智即佛，则以佛有无量，故心识亦无量也。因而本宗就胎藏界曼荼罗之诸尊，立一识、八识、九识、十识、无量识之五释。‘一识’一识者，中台大日尊一种之心王也。以摄一切之心数，是与小乘成实之所立同。‘八识’八识者，八叶尊八种之心王也。以摄一切之心数，是与性相二宗八识家之所立同。‘九识’九识者，中台八叶九尊九种之心王也。以摄一切之心数，是与大乘华天之所立同。‘十识’十识者，除前九尊，摄其余十佛刹微尘数之一切心王，而为一识。此名为一切一心识，加之以前之九识，而为十识，摄一切之心数。‘无量识’无量识者，开上之一切一心识，即无量识也。以摄一切之心数，显教亦有心为无量之义，然约知一心无量之法而成无量心，密教本来有无量心，各自知无量之法也。华严法华有此等之言，即插佛密义故也。
		</desc>
	</Doc>
	<Doc>
		<title>无漏界</title>
		<desc>无漏界者，诸漏永尽，非漏随增，性净圆明，故名无漏。界是藏义，此中含容无边希有大功德故。或是因义，能生五乘世出世间利乐事故。</desc>
	</Doc>
	<Doc>
		<title>无明</title>
		<desc>一切惑业，若逆溯之，其源无不归纳于无明。盖一切惑业，无非由执。由有执故，乃能成障。所以执者，为有着故。所以着者，原无明故。无明之外，无别他因。故此一切惑业，无不归纳于无明也。</desc>
	</Doc>
	<Doc>
		<title>无明发业</title>
		<desc>
            无明支取发业者，如胜鬘经有五住地。即见一处，欲色有及无明住地。前四烦恼障，能发诸业。第五所知障，不能发业。于此五中，唯取前四。于发业中，有能通发总别业者，有但发总报者，有唯发别报者，今取兼发总别及唯发总报者，不取唯别。于中复有助正发业，通取助正。正发行者，唯见所断，谓粗猛故。助者不定，谓助发人天总报之业，亦通修道。助发恶趣总报之行，多唯见断发别报等。少亦通修，又此无明通于相应不共缠及随眠，现行名缠，种名随眠。现行分二，与本惑俱。名为相应，不与本俱。名为不共，然多说是主独行迷因果理。行相细故，不同非主独行无明。虽诸烦恼，皆能发润，而发业位，无明力增，以具十一殊胜事故，如缘起经说。一、所缘缘遍缘染净故。二、行相胜隐真显妄故。三、因缘胜惑业生本故。四、等起胜等能发起能引所引能生所生缘起法故。五、转异胜随眠缠缚相应不共四转异故。六、邪行胜于谛起增益及损灭行故。七、相状胜微细自相，遍爱非爱共相转故。八、作业胜作流转所依事，作寂止能障事故。九、障碍胜障碍胜法及广法故。十、随转胜乃至有顶犹随转故。十一、对治胜二种妙智所对治故。所以不说余惑，亦名发业支也。
		</desc>
	</Doc>
	<Doc>
		<title>无色界</title>
		<desc>
            无色四天：一、空无边处天谓此天厌于色身系缚，不得自在，心缘虚空，与无色相应，住空处定。故不论人中天上，初二三四禅中，但除无想五不还天。余修空处定者，若得成就，则命终便生此天。既无色阴，不可说有方隅处所，唯有微细第六意识，所缘无边虚空，为其处也。寿二万大劫。二、色无边处天谓此天厌虚空无边，于是即舍虚空，转心缘识，以识为处故。不论欲界色界空处但修识处定成，命终即生此天。唯以微细第六意识，所缘无边心识，为其处也。寿四万大劫。三、无所有处天谓此天厌于识处无边，于是舍识，入无所有处。谓不用前空处识处故，不论欲界、色界、空处、识处，但修无所有处定成，命终即生此天。唯以微细第六意识，所缘非空非色境界，为其处也。其王三昧，名之为乐。寿六万大劫。四、非想非非想处天谓此天居无色界之极顶，非无所有处之无想，非识处之有想。唯以极微细第六识，所缘非有非无境界。为其处也，不论欲色二界，空等三处，但修非非想处定成，命终即生此天。寿八万大劫，居三有极顶，更无可进。钝根阿那含按经论中，三果圣人，断下四地思尽，得第四禅。于中有二根性，一者乐慧，则修夹熏禅，生五净居。二者乐定，则修四空定，生无色界。乐慧根利，即于色界，速出生死。乐定根钝，故于无色界，迟出生死也。此即四空界摄，无别处所，不同净居，别为一有。然虽在无色界，不同凡夫外道，乃受轮回，是故须别明之。无色界┌非想处│无有处┌────无色四天┤││识处│└空处│┌色究竟││善现││善见││无热│┌四禅┤无烦│││无想│││广果│││福生二十八天┤│└无云││┌遍净│色界十八天┤三禅┤无量净││└少净││┌光音││二禅┤无量光││└少光││┌大梵│└初禅┤梵辅│└梵众│┌他化││化乐││兜率└────欲界六天┤│夜摩│忉利└四王┌一、按部陀┐│二、厢裂││三、阿吒吒││四、阿波波│┌一、八寒─┤五、呕喉│││六、青莲花│││七、红莲花││└八、白莲花││┌一、等活│││二、黑绳│││三、众合│││四、号叫││二、八热─┤五、大号叫│││六、炎热│││七、极炎热││└八、阿鼻││┌一、黑沙│││二、沸屎│││三、铁钉│┌地狱┤│四、焦渴││││五、饥饿││││六、铜镬││││七、多铜镬││││八、石磨│││三、十六│九、脓血│││游增─┤十、量火│三│││十一、灰河├恶┐│││十二、铁丸│道││││十三、釿斧│││││十四、豺狼│││││十五、剑树││││└十六、寒冰│││└四、孤独、鬲子、轻系等│││┌一、就形言羽毛鳞介等││┌一、四恶趣┤│二、就依处言水陆空等│││││三、就陆地言有土内山林│││││人所畜养等│││││四、就昼夜言有昼行夜行等││││畜生┤五、就强弱言差别甚远│││││六、就寿命言长短无定│││││七、就胜劣言罪福迥殊│││││八、就生出言胎卵湿化││││└九、就趣报言遍五道中││││┌一、无财一、炬口│││││二、针咽│││││三、臭口│││││二、少财一、针毛│││││二、臭毛│││││三、大瘿││││饿鬼┤三、多财一、得弃│││││二、得失┌一、夜叉││││└三、势力┤二、罗刹││││└三、毗舍阇┘││└修罗┬一、天修罗二、人修罗┐├六道│└三、鬼修罗四、畜修罗│││┌一、北俱卢洲│││┌一、四洲┤二、西牛货洲│││││三、东胜神洲││││└四、南瞻部洲│││二、人─┤┌一、地行二、飞行│││││三、游行四、空行││┌欲│└二、十仙┤五、天行六、通行│││界┤│七、道行八、照行││││└九、精行十、绝行││││┌一、东方持国┐││││┌一、四王┤二、南方增长│││││││三、西方广目││││││└四、北方多闻││││││┌一、善法堂天│││││││┌一、山峰││三││││││二、山顶│├善┘│││││三、善见城││道│││││四、钵私他││││││二、南八天┤五、俱吒│││││││六、杂殿│││││││七、欢喜园││││││└八、光明││││││┌一、波利耶多│││││││二、离险岸│││││││三、谷崖岸│││││││四、摩尼藏││││││三、西八天┤五、旋行│││││二、忉利┤│六、金殿│││││││七、鬘形│││└三、六欲天┤│└八、柔软││三界┤││┌一、杂庄严││││││二、如意│二│││││三、微细行│十┘││││四、歌音乐├八│││四、北八天┤五、威德轮│天││││六、日行│││││七、阎摩婆罗││││└八、速行││││┌一、影照│││││二、智慧行│││││三、众分│││││四、曼陀罗│││└五、东八天┤五、上行││││六、威德颜││││七、威德轮│││└八、清净│││三、夜摩│││四、兜率│││五、化乐││└六、他化││┌一、初禅一、梵众二、梵辅三、大梵││色│二、二禅一、少光二、无量光三、光音││界┤三、三禅一、少净二、无量净三、遍净│││┌一、无云二、福生三、广果││└四、四禅┤四、无想五、无烦六、无热││└七、善见八、善现九、色究竟│└无色界┬一、空无边处二、识无边处│└三、无所有处四、非想非非想处┘┌五趣杂居地─欲界┐│离生喜乐地┐││定生喜乐地│││离喜妙乐地├色界├三界九地┤舍念清净地┘││空无边处地┐││识无边处地│││无所有处地├无色界┘└非非想处地┘┌四恶趣…………四有┐┌欲界┤四洲……………四有├十四有┐│└六欲天…………六有┘││┌初禅┬前二天┐│三界┤│└大梵─┴二有┐│││二禅……………一有│││色界┤三禅……………一有├七有├二十五有││┌前三天┐│││└四禅┤无想├三有┘││└那含┘│└无色界……四无色……………四有┘
		</desc>
	</Doc>
	<Doc>
		<title>无生</title>
		<desc>世间一切皆生灭虚妄之相。无生者，谓无虚妄之生。既无有生，云何有灭？不生不灭，乃究竟实相也。</desc>
	</Doc>
	<Doc>
		<title>无所有处定</title>
		<desc>
            亦名不用处定。行人得识定已，诃责识处过患，即舍识处，系心无所有处，于中心不忧悔，专精不懈，一心内净。空无所有，不见诸法，寂然安隐，心无动摇，此为证无所有定相。入此定时，怡然寂绝，诸想不起，尚不见心相，何况余法。无所分别，即是无所处定。证此不失，命后必生无所有处，亦有四阴也。
		</desc>
	</Doc>
	<Doc>
		<title>无为法</title>
		<desc>
            第五无为法者，略有六种：一、虚空无为，二、择灭无为，三、非择灭无为，四、不动灭无为，五、想受灭无为，六、真如无为。上之四种，色心假实，皆是生灭之法，名有为性。无此有为，假名无为，非更别有一个无为之法，在于有为法外，而与有为相对待也。故云但是四所显示。然为既无矣，尚不名一，云何有六？正由是四所显，故不妨随于能显，说有六别：一、虚空无为虚空无为者，非色非心，离诸障碍，无可造作，故名无为。二、择灭无为择灭无为者，正慧简择，永灭烦恼，所显真理，本不生灭，故名无为。三、非择灭无为非择灭无为者，复有二种：一者、不由择力，本性清净，故名无为。二者、有为缘阙，暂尔不生，虽非永灭，缘阙所显，故名无为。四、不动灭无为不动灭无为者，入第四禅，双忘苦乐，舍念清净，三灾不到，亦名无为。五、想受灭无为想受灭无为者，入灭尽定，想受不行，似涅盘故，亦名无为。六、真如无为真如无为者，非妄名真，非倒名如，即是色心假实诸法之性。诸法如波，此性如水；诸法如绳，此性如麻；诸法非此则无自体，此离诸法亦无自相，故与诸法不一不异。惟有远离遍计所执，了达我法二空，乃能证会本真本如之体。真如二字，亦是强名。前五无为，又皆依此假立。此即唯识实性，故皆唯识，决无实我实法也。┌一、心法………眼识、耳识、鼻识、舌识、身识、│意识、末那识、阿赖耶识……………………八┐│┌一、遍行…………作意、触、受、想、思…………五┐│││二、别境……欲、胜解、念、三么地、慧…………五││││三、善……信、精进、惭愧、无贪、无嗔、无痴││││轻安、不放逸、行舍、不害…………十一││││四、烦恼……贪、嗔、慢、无明、疑、不正见……六│││二、│┌忿、恨、恼、覆、诳、┐│五││心││谄、憍、害、嫉、悭…………│├十││所┤│││一││有│五、随烦恼…┤无惭、无愧、不信、├二十│││法││懈怠、放逸……………………│││││││││一切法┤││昏沉、掉举、失念、││├百法││└不正知、散乱…………………┘│││└六、不定…………睡眠、恶作、寻伺………………四┘││三、色法………眼、耳、鼻、舌、身、色、声、││香、味、触、法处所摄色…………………十一││┌得、命根、众同分、异生性、┐││四、│无想定、灭尽定、无想报、名身………………│││心││││不│句身、文身、生、住、老、无常、│││相┤流转、定异………………………………………├二十四││应││││行│相应、势速、次第、时、方、数、│││└和合性、不和合性………………………………┘││五、无为法……虚空无为、择灭无为、非择灭无为、│└不动灭无为、受想灭无为、真如无为………六┘
		</desc>
	</Doc>
	<Doc>
		<title>无我</title>
		<desc>
            无我者，有漏之果报中，无我之实体也。又曰非我，我之意义，谓常一之体，有主宰之用者为我。一、人我于人身有此执，曰人我。二、法我于法有此执，曰法我。三、自我于自己有此执，曰自我。四、他我于他有此执，曰他我。然此四我，实为无我。一、人无我人身为五蕴之假和合，无常一之我体，故人无我。二、法无我法为因缘而生，无常一之我体，故法无我。三、自无我自亦属人，既人无我，则自无我，亦无待言。四、他无我他者于他为自，既自无我，则他无我，亦无待言。是故我不可得，毕竟无我也。
		</desc>
	</Doc>
	<Doc>
		<title>无相</title>
		<desc>无相者，谓一切染净之法，悉为因缘生。以因缘生，故无自性，如梦如幻，诸法唯是空，即空亦为空，是为一切诸法，皆空无相也。</desc>
	</Doc>
	<Doc>
		<title>无学位</title>
		<desc>
            无学者，言学道圆满，更无修学也。无学位者，谓断至第七十二品解脱道时，证五分法身，名罗汉果。此位断分别俱生烦恼并尽。一、分别起烦恼依邪思惟，缘起诸邪见之烦恼。二、俱生起烦恼依无时以来，恒与身俱之烦恼。子缚已断，果缚犹存，名有余涅盘。一、子缚子种子也。对见思烦恼之苦果，曰子。以烦恼系缚，曰子缚。二、果缚生死之苦果，缚我不得解脱，曰果缚。若灰身灭智，名无余涅盘。
		</desc>
	</Doc>
	<Doc>
		<title>无着</title>
		<desc>凡夫轮转，原处处着故，圣者不着，故不受轮转。</desc>
	</Doc>
	<Doc>
		<title>五百戒</title>
		<desc>五百戒者，比丘尼之具足戒也。据律惟有三百四十八戒，以大数称之，曰五百，束为七聚：一、八波罗夷五、八提舍尼二、十七僧残六、百众学三、三十舍堕七、七灭诤四、百七十八单提含成三百四十八戒。</desc>
	</Doc>
	<Doc>
		<title>五般若</title>
		<desc>
            金刚经纂要疏刊定记云五般若：一、实相般若实相即般若体也。谓明了一切诸法皆空，离一切虚妄之相，故名实相般若。二、观照般若观照即般若之智用也。谓因观照明了诸法无相，悉皆空寂，以显即体之用，故名观照般若。三、文字般若文字是能诠之文，般若是所诠之法，能所合成，以语言文字，性本空寂，故名文字般若。四、境界般若境界即诸法之境界也。谓境无自相，由智显发，以根本后得二智，照了一切诸法境界，悉本空寂，从境得名，故名境界般若。五、眷属般若眷属者，即暖、顶、忍、世第一，及戒、定、慧、解脱、解脱知见也。谓此诸法，皆是观照慧性之属，故名眷属般若。
		</desc>
	</Doc>
	<Doc>
		<title>五法界</title>
		<desc>
            五法界：一、有为法界是即事法界也。二、无为法界是即理法界也。三、亦有为亦无为法界是即事理无碍法界也。四、非有为非无为法界是亦事理无碍法界也，以事即理则非有为，理即事则非无为故也。五、无障碍法界是即事事无碍法界也。此五法界，就有为无为之二，分别四句，更加该收四句之一门，为五门也。
		</desc>
	</Doc>
	<Doc>
		<title>五分法身</title>
		<desc>
            以五种之功德法而成身，谓之五分法身。一、戒身口意三业，离一切之过非，谓之戒法身。二、定息虑静缘，离一切之妄念，谓之定法身。三、慧破惑证真，谓之慧法身。四、解脱正习俱断，得尽智，谓之解脱法身。五、解脱知见了了觉照，得无生智，谓之解脱知见法身。
		</desc>
	</Doc>
	<Doc>
		<title>五盖</title>
		<desc>
            所说烦恼随烦恼中，有依异门。佛说为盖，盖即盖覆之义。谓诸众生，此由贪等五惑，盖覆心识。而于正道，不能明了，沉滞三界，不能出离也。五者：一、贪欲盖，二、嗔恚盖，三、睡眠盖，四、掉悔盖，五、疑盖。此之五法，能盖覆心性，使不能生善法。一、贪欲盖贪欲者，引取无厌曰贪，希须乐慕为欲。谓诸众生，贪爱世间男、女、色、声、香、味、触、法、及财、宝等物，无有厌足。以此贪欲，盖覆心识。禅定善法，不能发生。沉滞三界，不得出离，故名盖也。二、嗔恚盖嗔恚者，即忿怒之心也。谓诸众生，或于违情境上，或追忆他人恼我及恼我亲，而生忿怒。以此嗔恚，盖覆心法。禅定善法，不能发生。沉滞三界，不得出离，故名盖也。三、睡眠盖睡眠者，意识惛熟曰睡，五情闇冥曰眠。谓诸众生，以此睡眠盖覆心识。禅定善法，不能发生。沉滞三界，无有出期，故名盖也。四、掉悔盖邪心动念曰掉，退思忧悴为悔。谓诸众生，若纵无明，谬取则戏论，掉动心生，既所为乖失，退思则有忧悔。以此掉悔，盖覆心识。禅定善法，不能发生。沉滞三界，无有出期，故名盖也。五、疑盖疑者犹预不决之义，即疑惑也。谓诸众生，无明暗钝，不别真伪，犹豫之心，常无决断。以此疑惑，盖覆心识。禅定善法，不能发生。沉滞三界，无有出期，故名盖也。五盖六随眠十随眠九结三缚十见惑四思惑十六随十缠五盖││││所具所具烦恼│││││││││贪────○───○──○───○──○───○───┼───┼──○│││││││││嗔────○───○──○───○──○───○───┼───┼──○│││││││││痴────○───○──○───○──○───○───┤││││││││││慢────○───○──○──────○───○││││││││││疑────○───○──○──────┼───────┼───┼──○│││││││见────○││││││︵││││││身────────○──┼──────○│││││││││边────────○──┼──────○│││││││││见────────○──○──────○│││││││││戒────────○──┼──────○│││││││││取────────○──○──────○│││︶││││嫉───────────○──────────────○───○│││││悭───────────○──────────────○───○│││││悔───────────┴──────────────○───○──Θ│││眠──────────────────────────○───○──○│││恼──────────────────────────○│││││害──────────────────────────○│││││恨──────────────────────────○│││││谄──────────────────────────○│││││诳──────────────────────────○│││││憍──────────────────────────○│││││覆──────────────────────────○───○││││忿──────────────────────────○───○││││无惭─────────────────────────○───○││││无愧─────────────────────────○───○││││惛沉─────────────────────────○───○││││掉举─────────────────────────○───○──Θ
		</desc>
	</Doc>
	<Doc>
		<title>五盖</title>
		<desc>五盖者，盖即盖覆之义。有五法能盖覆心性，而不生善法也：一、贪欲，二、嗔恚，三、睡眠，四、掉诲，五、疑。小乘篇中已述之，兹从略。</desc>
	</Doc>
	<Doc>
		<title>五根</title>
		<desc>
            法界次第云：‘五根，谓修行之人，修四念处，观虽善萌微发，根犹未生。根未生故，善萌易坏。今修五法，使善根生，故以根为名也。’一、信信根，谓信三宝四谛，又谓信于正道及助道法，一切无漏禅定解脱，是名信根。二、进精进根，又名勤根。谓修勇猛之善法，又谓既信四念处，正观及诸助道善法。倍策精进，勤求不息，是名精进根。三、念念根，谓忆念正法。又谓但念正道及诸助道，一心观想，不令邪妄得入，是名念根。四、定定根，谓心止于一境，不散失。又谓摄心正道及诸助道，一心寂定，相应不散，是名定根。五、慧慧根谓思惟真理也。又谓四念处之慧，为定法所摄，内性自照，不从他知，是名慧根。
		</desc>
	</Doc>
	<Doc>
		<title>五观</title>
		<desc>
            五观者：一、真观观真谛之理，断见思之惑之空观。二、清净观既除见思之粪秽，则为清净之身，断尘妙之假观。三、广大智慧观断无明之惑，得广大智慧之中观。四、悲观以上之三观观众生，用拔众生之苦。五、慈观以上之三观观众生，与乐众生也。
		</desc>
	</Doc>
	<Doc>
		<title>五果体相</title>
		<desc>
            五果者：一、异熟异熟何也？异熟习气为增上缘，感第八识，酬引业力，恒相续故，立异熟名。感前六识，酬满业者，从异熟起，名异熟生。不名异熟，有间断故。即前异熟及异熟生，名异熟果。若法异熟，从异熟起，无间断遍，名为异熟及异熟生，谓第八识从自前念及种起故。若法异熟从异熟起，有间不遍，名异熟生，不名异熟，谓前六识之为业所感者。若非异熟，有间不遍，虽异熟起，不名异熟及异熟生，谓余善等三性诸法。问：何故名异熟果耶？答：异熟是果之名，异熟即果，持业得名。问：何故名果以为异熟耶？答：因是善恶，异果无记，是故名因曰异。异所熟果，名为异熟，依主得名。或名果曰异，果是无记，异因善恶，异即是熟，持业得名矣。若但言异熟，即六识中报，非真异熟摄，若言异熟生，亦摄别报。二、等流谓习善等所引同类，或似先业后果随转。其随先业而似转者，实增上果，非同性果。相似之义，假名等流，此果即通有漏无漏。三、离系谓无漏道断障所证善恶为法。四、士用谓诸作者，假诸作具。所办事业，如夫农作商贾事主书画算数占卜等事。由此成办诸稼穑等财利等果，名士用果。五、增上果谓除前四余所得果宽通有漏无漏等。
		</desc>
	</Doc>
	<Doc>
		<title>五后得智</title>
		<desc>
            摄大乘论释云五后得智：后得智者，菩萨行满化他之智也。谓菩萨起行度生，分别显示，而能觉了通达诸法，忆持不失，建立正教。令他修行，观一切法，随缘和合，随意所欲，无不满足，故有五种之别也。一、通达通达者，谓菩萨由此后得智，而能于观心中，所知所见境界，一切诸法，皆悉无碍也。二、随念随念者，亦名忆持，谓菩萨由后得智，于前观心中，通达诸法境界之相，出观之后，皆能随念忆持不失也。三、安立安立亦名成立，谓菩萨由后得智，于所通达诸法境界，能立正教，令他修行也。四、和合和合亦名相杂。谓菩萨由后得智，于先所缘一切诸法，和合相杂境界，而能观察照了，由此观察，即得转一切烦恼而依菩提也。五、如意如意者，谓菩萨由后得智，既得转烦恼依菩提，故于一切所欲，皆悉随意，如转大地作黄金是也。
		</desc>
	</Doc>
	<Doc>
		<title>五戒</title>
		<desc>五戒者，戒为戒止不为，五戒乃不杀生、不偷盗、不邪淫、不妄语、不饮酒也。饮酒以其过在纵逸狂乱愚痴不明也。五戒之上四戒，皆与十善中同。但五戒仅粗能束身，不同十善，惟人能持五戒，不堕三途，是又善之最初步矣。
		</desc>
	</Doc>
	<Doc>
		<title>五戒</title>
		<desc>五戒者：一、不杀生二、不偷盗三、不邪淫四、不妄语五、不饮酒</desc>
	</Doc>
	<Doc>
		<title>五戒</title>
		<desc>
            三藏法数云五戒：一、不杀戒谓人若于彼众生，妄加杀害，而夺其命，死堕恶道。或生人中，亦寿命短促，若不作是事，名不杀戒。二、不偷盗戒谓人若于有主物，不与而窃取之，死堕恶道。或生人中，亦受贫乏报，若不作是事，名不偷盗戒。三、不邪淫戒谓人若淫泆无度，好犯他人妻妾，死堕恶道。或生人中，妻妾亦不贞良，若不作是事，名不邪淫戒。四、不妄语戒谓人若妄造虚言，隐覆实事，诳惑众听，死堕恶道。或生人中，亦口气臭恶，为人所憎，若不作是事，名不妄语戒。五、不饮酒戒谓人若饮酒，则纵逸狂悖，昏乱愚痴，无有智慧。若不饮者，是名不饮酒戒。
		</desc>
	</Doc>
	<Doc>
		<title>五净德</title>
		<desc>
            诸德福田经云僧五净德：一、发心离俗谓出家之人，发勇猛心，脱离凡俗，习佛菩提，而能怀佩道妙，为世福田，是为初净德也。二、毁其形好谓出家之人，剃除须发，毁坏相好，去世俗之尘衣，着如来之法服，具佛威仪，为世福田，是为第二净德也。三、永割亲爱谓投佛出家，割绝父母亲爱之情，一心精勤修道，以报父母生成之德，兼能为世福田，是为第三净德也。四、委弃驱命谓出家之人，能委弃身命，无所顾惜，惟务一心，求证佛道，兼能为世福田，是为第四净德也。五、志求大乘谓出家之人，常怀济物之心，专志勤求大乘之法，度脱一切有情，为世福田，是为第五净德也。‘苾刍五德’翻译名义云：‘苾刍草五德，苾刍雪山香草，谓其有五种德，以喻比丘亦具此德，故称为苾刍也。’一、体性柔软体性柔软者，以喻比丘能折伏身语意业之粗犷也。二、引蔓旁布引蔓旁布者，以喻比丘传法度人，延绵不绝也。三、馨香远闻馨香远闻者，以喻比丘戒德芬馥，为众所闻也。四、能疗疼痛能疗疼痛者，以喻比丘能断烦恼毒害之痛苦也。五、不背日光不背日光者，以喻比丘正见思惟，常向佛日而不背也。
		</desc>
	</Doc>
	<Doc>
		<title>五力</title>
		<desc>
            五力者谓信、进、念、定、慧之五根增长，有治五障之势力也。止观辅行问云：‘名同于根。何须更立？’答：‘善根虽生，恶犹未破，更须修习，令根增长。根成恶破，复名为力。’一、信信力，谓信根增长破诸邪信也，又谓信正道及助道法。若信根增长，则能遮诸烦恼，不为偏小诸疑所动，故名信力。二、进进力，谓精进根增长，能破身之懈怠也。又进行此正道及助道法时，若精进根增长，则能除身心懈怠，成办出世之法，是为精进力。三、念念力，谓念根增长，能破诸邪念也。又谓念于正道及助道法，若念根增长，则能破诸邪想，成就一切出世功德，是名念力。四、定定力，谓定根增长，能破诸乱想也。又谓摄心正道及助道法，若定根增长，则能破诸乱想，发诸事理禅定，是名定力。五、慧慧力，谓慧根增长，能破三界诸惑也。又谓四念处之慧，照了一切诸法，若慧根增长，则能除一切邪妄之执，破一切偏小之慧，故名慧力。
		</desc>
	</Doc>
	<Doc>
		<title>五魔</title>
		<desc>
            骂意经言五魔：一、天，二、罪，三、行，四、恼，五、死。棱严则言五阴魔，但于五阴中，各开十种，共有五十：一、色阴有十：一、出碍二、内彻三、离合四、化佛五、现土六、暗见七、无觉八、遍观九、遥闻十、变形二、受阴有十：一、悲愍二、狂妄三、沈忆四、下劣五、忧愁六、喜乐七、我慢八、轻清九、断空十、爱欲三、想阴有十：一、怪鬼二、魃鬼三、魑魅四、魔蛊五、疫疠六、大力七、神只八、妖精九、灵物十、天眷四、行阴有十：一、无因二、圆常三、二分四、四边五、矫乱六、有相七、无相八、俱非九、断灭十、涅盘五、识阴有十：一、冥谛二、慢天三、自在四、倒知五、事火六、无想七、长寿八、魔天九、趣寂十、独伦
		</desc>
	</Doc>
	<Doc>
		<title>五逆</title>
		<desc>
            言五逆者一、杀父母谓父母养育，恩同天地，为子者当竭力孝养奉事，以报其恩，况行杀逆。若行此事，是为逆罪，即堕地狱。二、破和合僧谓比丘集众，行布萨时，和合作法。若后来者，当随顺寂默，或当出避。若以嗔恶之心，破其法事，令不和合，是为逆罪。三、出佛身血谓佛是一切众生慈父，能令众生，悟明自心，出离苦趣。众生历劫供养，不能报其恩德万一，而况出其身血。若行此事，是为逆罪。。四、杀阿罗汉阿罗汉为众生所应供养恭敬，况行杀逆。若行此事，是为逆罪。五、破羯磨僧羯磨华言作法办事，谓比丘受具足戒，或行忏悔法时，当依和尚阿阇黎行羯磨法，作法成就，方为得戒。若有人见者，当随顺寂默，或当出避。若以恶心破其作法，令不得戒，是为逆罪。
		</desc>
	</Doc>
	<Doc>
		<title>五篇</title>
		<desc>
            五篇，即分犯罪以为五等也。一、波罗夷，二、僧残，三、波逸提，四、提舍尼，五、突吉罗。此五等犯罪，若以世俗罪律之意例之，可配五刑。翻译名义云：‘五篇配五刑是也。’一、波罗夷配死谓修行之人，若犯此戒，道果无分，死堕地狱。四分律云：‘譬如断人头，不可复生。若犯此法，不得复成比丘。’以由此罪极重，故以死罪配之。二、僧残配流毗尼母律云：‘僧残者，如人为他所斫，残有咽喉，故名为残。’盖言人若犯此罪，僧作法除，庶几戒德可复，犹如斫残，咽漠喉未断，早救尚可。以由此罪稍轻于前，故以流罪配之。三、波逸提配徒十诵律云：‘堕在烧煮覆障地狱，八热通为烧煮，八寒黑暗，通为覆障。’以由此罪轻于僧残，故以徒罪配之。四、提舍尼配杖僧只律云：‘此罪应发露也。’盖言此罪轻于前之三罪，乃容对众发露悔过，故以杖罪配之。五、突吉罗配笞善见律中，四分律本中，谓余戒罪重易持，此戒难持易犯，常须念学，故不列罪名。但言应当学，此又轻于前，故以笞罪配之。
		</desc>
	</Doc>
	<Doc>
		<title>五上分结</title>
		<desc>
            色无色界所起之结惑：一、色爱结贪着色界五妙欲之烦恼。二、无色爱结贪着无色界禅定境界之烦恼。三、掉结二界众生，心念掉动，而退失禅定之烦恼。四、慢结二界众生，恃自凌他，憍慢之烦恼。五、无明结二界众生，痴闇之烦恼。
		</desc>
	</Doc>
	<Doc>
		<title>五识</title>
		<desc>
            依眼耳鼻舌身之五根而生，缘色声香味触五境之心识。一眼识、二耳识、三鼻识、四舌识、五身识。此为六识中之前五识，故常称为前五识。三界中欲界之有情有六识，色界之初禅天无鼻舌二识，二禅天以上无五识，唯有意识之一也。
		</desc>
	</Doc>
	<Doc>
		<title>五位修证</title>
		<desc>明声闻修行之位有五：一、资粮位，二、加行位，三、通达位，四、修习位，五、无学位。</desc>
	</Doc>
	<Doc>
		<title>五下分结</title>
		<desc>三界中，欲界之结惑，曰下分结。一、贪结贪欲之烦恼。四、戒取结取执非理无道邪戒之烦恼。二、嗔结嗔恚之烦恼。五、疑结狐疑谛理之烦恼。三、身见结我见之烦恼。</desc>
	</Doc>
	<Doc>
		<title>五相成身观</title>
		<desc>
            五相成身观者，通达菩提心，修菩提心，成金刚心，证金刚身，佛身圆满也。一、通达菩提心观察而通达身中本有性德之菩提心是也，本来净也。二、修菩提心在缠之本有菩提心，以修而显也，离垢净也。三、成金刚心观□字成五钴，或莲华刀剑等成本尊三昧耶身，以自心即成金刚莲华故，故曰成金刚心。四、证金刚身观行者之自身，即成本尊之三昧耶身也。五、佛身圆满观三昧耶身，变而成相好具足之本尊羯磨身也。
		</desc>
	</Doc>
	<Doc>
		<title>五行</title>
		<desc>
            涅盘经云五行：一、圣行圣即正也，谓菩萨依戒定慧所修之行，故名圣行。二、梵行梵即净也，谓菩萨无空有二边爱着之染，名之为净。以此净心，运于慈悲，与众生乐，拔众生苦，故名梵行。三、天行天即是第一义天，谓菩萨由天然之理，而成妙行，故名天行。四、婴儿行婴儿以喻人天小乘也，谓菩萨以慈悲之心，示同人天声闻缘觉小善之行，故名婴儿行。五、病行谓菩萨以平等心，运无缘大悲，示同众生，同有烦恼，同有病苦，故名病行。
		</desc>
	</Doc>
	<Doc>
		<title>五欲</title>
		<desc>
            欲者希求之义，又染爱之义。言五欲者，谓色声香味触也。能起人贪欲之心，故名欲。智度论云：‘五欲名华箭，又名五箭，破种种善事故。’又曰：‘哀哉众生，常为五欲所恼，而求之不已。’此五欲者，得之转剧，如火炙疥。五欲无益，如狗咬炬。五欲增争，如乌竞肉。五欲烧人，如逆风执炬。五欲害人，如践毒蛇。五欲无实，如梦所得。五欲不久，如假借须臾。世人愚惑，贪着五欲，至死不舍。为之后世，受无量苦。一、色欲谓男女形貌端庄，及世间宝物，玄黄朱紫，种种妙色，能令众生，乐着无厌，故名色欲。二、声欲谓丝竹环佩之声，及男女歌咏等声，能令众生，乐着无厌，故名声欲。三、香欲谓男女身香，及世间一切诸香，能令众生，乐着无厌，故名香欲。四、味欲谓种种饮食肴膳等美味，能令众生，乐着无厌，故名味欲。五、触欲谓男女身分，柔软细滑，寒时体温，热时体凉，及衣服等种种好触，能令众生，乐着无厌，是名触欲。
		</desc>
	</Doc>
	<Doc>
		<title>五欲</title>
		<desc>
            华严经随疏演义钞云五欲：一、财欲财，即世间一切赀财也。谓人以财物为养己之资，故至贪求恋着不舍，是为财欲。二、色欲色，即世间青黄赤白及男女等色也。谓人以色悦情适意，故至贪求恋着，不能出离三界，是为色欲。三、饮食欲饮食，即世间肴膳众味也。谓人必假饮食资身活命，故至贪求乐着无厌，是为饮食欲。四、名欲名，即世间之声名也。谓人因声名能显亲荣己，故至贪求乐着而不知止，是为名欲。五、睡眠欲睡眠，即情识昏昧而睡眠也。谓人之睡眠，亦有时节，若怠惰放纵，乐着无厌，是为睡眠欲。
		</desc>
	</Doc>
	<Doc>
		<title>五蕴</title>
		<desc>
            十八界十二处，于心境开合，各有不同。若详言心而略言境者，五蕴是也。观于凡夫一切心行，不出五蕴。蕴者旧译作阴，又作众。阴者积集之义，众者众多和聚之义，皆云数多积集，显有为法之自性也。有为法之作用，无纯一之法。或同类，或异类，必由数多之小分相集而作其用。概而言之，谓阴或蕴。一、色蕴总该五根五境等之有形物质，谓之色蕴。色者，质碍之义，变坏之义，变碍之义。质碍者，有形质之互起障碍是也。变坏者，转变破坏也。变碍者，变坏质碍也。此由五根五境等之极微所成物之总名。又色者示现之义，诸色法中，独取五境中之色尘，名色者，以有质碍义与示现义之两义，色之义转为胜故也。色蕴者，谓眼耳鼻舌诸根和合积聚也。一、五根谓眼、耳、鼻、舌、身根。二、五境谓色、声、香、味、触境。一、色境谓显色、形色二种，或总说有二十种。一、显色谓青、黄、赤、白等四种。二、形色谓长、短、方、圆、高、下、正、不正等八种。三、总说谓青、黄、赤、白、长、短、方、圆、高、下、正、不正、云、烟、尘、雾、影、光、明、暗、等二十种。二、声境谓可意、不可意之二。此二复各差别有四，共为八种。一、有执受无执受言手等所发音声，风林河等所发音声，前者谓有执受，后者谓无执受。二、有情名非有情名言有情名者谓语表业，余声则是非有情名。三、香境香谓好香、恶香、平等香等三种。四、味境味谓甘、酸、碱、辛、苦、淡等六种。五、触境触谓四大种地、水、火、风及滑、涩、重、轻、冷、饥、渴等十一种。三、无表色无表谓无形表，谓乱心、无心、随流、净、不净等。乱心者，谓此余心。无心者，谓入无想及灭尽定等，言显示不乱。有心相似相续，说名随流。善与不善，名净不净。二、受蕴对境领纳事物，为心之作用。谓三领纳随触，即乐及苦、不苦不乐。此复分别，成六受身。谓眼触所生受，乃至意触所生受。三、想蕴对境想像事物，为心之作用。想即思想之义，谓意识与六尘相应，而成六想，和合积聚也。又谓能取像为体，即能执取青黄长短男女怨亲苦乐等相，此复分别，成六想身，应如受说。四、行蕴对其他之境，关贪嗔等之善恶，为一切心之作用。即除色受想识，余一切行，名为行蕴。行者身口意之造作曰行；又内心涉境，说名为行；又有为法之因缘集起，迁流于三世，亦曰行。造作有为法之因缘而迁流于三世，谓之行蕴。五、识蕴对境了别、识知事物，为心之本体。谓各各了别彼彼境界，总取境相，故名识蕴。盖识者心之异名，为了别之义，对心境而了别曰识。心王有种种差别，集于一所，则曰识蕴。┌一、五根……眼、耳、鼻、舌、身之五│┌一、显色四谓青、黄、赤、白等││二、形色八谓长、短、方、圆、││高、下、正、不正等│┌一、色┤三、总说二十谓青、黄、赤、白、│││长、短、方、圆、高│││、下、正、不正、云│││、烟、尘、雾、影、┌一、色┤│└光、明、暗等││二、五境┤┌一、可意四┐│││二、声┤├有执受─无执受─有情名┐│││└二、不可意四┘┌─────────┘│││└非有情名之八│││三、香有三谓好、恶、平等、等│││四、味有六谓甘、酸、碱、辛、苦、淡等五蕴┤│└五、触有十一谓地、水、风、火、滑、涩、重、││轻、冷、饥、渴等│└三、无表色乱心、无心、随流、净、不净等│┌三受……乐、苦、不苦不乐之三领纳│二、受┤│└六受身…六根触所生受之六随触│三、想……六想身……意识与六尘相应之六想│四、行……一切心之善恶作用除余四蕴外一切行└五、识……意、及眼识、耳识、鼻识、舌识、身识、意识之七种
		</desc>
	</Doc>
	<Doc>
		<title>五蕴</title>
		<desc>
            法界次第云：‘名色开之为五阴。’所以开为五阴者，以惑者迷名遍重故。大圣教门，开名则为四，心对色合为五也。此五通称为阴者，一往而释。阴以阴覆为义，能覆出世真明之慧，而增长生死，集散不绝，故通名为阴。大乘广五蕴论名五蕴，蕴者集聚之义，谓众生由此五法，积聚成身。复因此身，积聚有为烦恼等法，能受无量生死也。翻译名义云：‘积聚有为，盖覆真性也。’五蕴者，谓色蕴、受蕴、想蕴、行蕴、识蕴也。一、色蕴有形质碍之法名色，色有十四种，所谓四大、五根、五尘。此之十四，并是色法也。名色蕴者，谓眼、耳、鼻、舌、身诸根，和合积聚，故名色蕴也。但如论所云：云何色蕴？谓四大种及四大种所造色。一、云何四大种谓地界、水界、火界、风界。二、云何四大所造色谓眼根、耳根、鼻根、舌根、身根，色、声、香、味及触一分、无表色等。一、云何眼根、耳根、鼻根、舌根、身根、兹略不释。二、云何色谓眼之境，显色、形色及表色等。三、云何声谓耳之境，执受大种因声。非执受大种因声，俱大种因声。四、云何香谓鼻之境，好香、恶香、平等香。五、云何味谓舌之境，甘、酸、碱、辛、苦、淡等。六、云何触一分谓身之境，除大种，谓滑性、涩性、重性、轻性、冷饥渴等。七、云何无表色等谓有表业，三摩地所生无见无对色等。二、受蕴领纳所缘名受。受有六种，谓六触因缘生六受。俱境既有违顺非违顺之别，故六受亦各有苦乐不苦不乐之异也。名受蕴者，谓六识与六尘相应，而有六受和合积聚，故名受蕴也。但如论云：云何受蕴？谓乐受、苦受、不苦不乐受，受谓色之领纳也。三、想蕴能取所领之缘相名想。想有六种，谓取所领六尘之相，为六想也。名想蕴者，谓意识与六尘相应，而成六想，和合积聚，故名想蕴。如论云：云何想蕴？谓能增胜取诸境相。四、行蕴迁流造作名行。行有六种，谓于六想之后，各起不善业善业无动业也。名行蕴者，谓因意识思想诸尘，造作善恶诸行，和合积聚，故名行蕴。但如论云：云何行蕴？谓除受想，诸余心法及心不相应行。一、云何余心法谓与心相应诸行，触、作意、思，欲、胜解、念、三摩地、慧，信、惭、愧、无贪、无嗔、无痴、精进、轻安、不放逸、舍、不害，贪、嗔、慢、无明、见、疑，忿、恨、覆、恼、嫉、悭、诳、谄、憍、害、无惭、无愧、惛沈、掉举、不信、懈怠、放逸、失念、散乱、不正知，恶作、睡眠、寻、伺，是诸心法，三是遍行，五是别境，十一为善，六为烦恼，余是随烦恼，四为不决定。一、云何为触至嗔，兹略不释。二、云何慢慢有七种，谓慢、过慢、慢过慢、我慢、增上慢、卑慢、邪慢。三、云何无明谓于业果及谛宝无智为性，此有二种：一者俱生，二者分别。四、云何见见有五种：谓萨迦耶见、边执见、邪见、见取、戒禁取：一、云何萨迦耶见谓于五取蕴，随执为我，或为我所，染慧为性，即于此中，见一见常，异蕴有我，蕴为我所等。二、云何边执见谓萨迦耶见增上力故。即于所取，或执为常，或执为断，染慧为性。三、云何邪见谓谤因果，或谤作用，或坏善事，染慧为性。四、云何见取谓于三见及所依蕴，随计为最为上为胜为极，染慧为性。五、云何戒禁取谓于戒禁及所依蕴，随计为清净为解脱为出离，染慧为性。五、云何疑至伺，兹略不释。二、云何心不相应行谓依色心等分位假立，谓此与彼不可施设异不异性，此复云何？谓得、无想定、灭尽定、无想天、命根、众同分、生、老、住、无常、名身、句身、文身、异生性如是等。五、识蕴了别所缘之境名识。名识蕴者，谓于诸尘境上，照了分别，和合积聚，故名识蕴。如论云：云何识蕴？谓于所缘了别为性，亦名心，能采集故。亦名意，意所摄故。若最胜心即阿赖耶识，此能采集诸行种子故。又此行相不可分别，前后一类相续转故。又由此识从灭尽定无想定无想天起者，了别境界转识复生，待所缘缘差别转故，数数间断还复生起，又令生死流转回还故。阿赖耶识者，谓能摄藏一切种子，又能摄藏我慢相故。又复缘身为境界故，又此亦名阿陀那识，执持身故。最胜意者，谓缘藏识为境之识，恒与我痴我见我慢我爱相应，前后一类相续随转。除阿罗汉圣道灭定现在前位，如是六转识，及染污意。阿赖耶识，此八名识蕴。┌四大种………地界、水界、火界、风界│┌眼根、耳根、鼻根、舌根、身根┌色蕴┤│色│││声│└四大所造色┤香││味││触一分│└无表色等││受蕴……乐受、苦受、不苦不乐受││想蕴││┌三遍行……触、作意、思五蕴┤│五别境……欲、胜解、念、三摩地、慧││十一善……信、惭愧、无贪、无嗔、无痴、││精进、轻安、不放逸、舍不害││┌贪、嗔、慢│││└无明、见染污意、阿赖耶识
		</desc>
	</Doc>
	<Doc>
		<title>五智</title>
		<desc>
            五智者，大圆镜智、平等性智、妙观察智、成所作智、法界体性智。一、大圆镜智第八阿赖耶识，在于因位，含藏染净之种子，以生一切法之现行，至于果位，转而成照一切法而现其影像，之智故喻曰大圆镜智。二、平等性智因位之第七末那识，与我痴、我见、我慢、我疑，四烦恼相应，而任运执我他彼此之差别，为此差别之执故，则第八识受染污，前六识亦受染污，及至果位，转而为缘一切法平等性，即真如实相之智，故曰平等性智。三、妙观察智第六意识，在于因位，缘有为无为之一切法而观察之，故至果位，转而成妙观察智。四、成所作智前五识在于因位，缘取现量五尘之境界而成所作，故至果位转而成化他事业之智，故曰成所作智。五、法界体性智第九识在因位，为八识之总体。八识者，第九识之别作用也，至果位转而为世间出世间等之一切法体性智，故名法界体性智。
		</desc>
	</Doc>
	<Doc>
		<title>五种法身</title>
		<desc>
            如如智等五法身：一、如如智法身证如如之理之实智也。二、功德法身十力四无畏等一切之功德也。三、自法身地上菩萨应现之应身也。天台谓之为胜应身，法相谓为报身中之他受用身。四、变化法身台家所谓劣应，法相家所谓变化身也。五、虚空法身如虚空离诸相之如如理也。
		</desc>
	</Doc>
	<Doc>
		<title>五种三昧</title>
		<desc>
            释禅波罗密次第法门云五轮三昧：轮有运转摧碾之义，谓行者修习禅定三昧，亦必勇猛精进，摧破惑业，从浅至深，从凡入圣，亦犹轮之义也。一、地轮三昧地有二义，一住持不动，二出生万物。谓行者修习禅定三昧，若证未到地定，顿觉身心相空，泯然入定。定法持心，如地不动，由未到地，出生初禅种种功德，亦犹地之能生物也，是名地轮三昧。二、水轮三昧水有二义：一润渍生长，二体性柔软。谓行者修习禅定三昧，于地轮中，若证水轮三昧，即发诸禅种种功德，定水润心，善根增长，即润渍之义。由得定故，身心濡软，折伏高慢，随顺善法，即柔软之义，是名水轮三昧。三、风轮三昧风有三义：一、游空无碍。二、鼓动万物。三、能破坏。谓行者修习禅定三昧，发相似智慧，无碍方便，如风游空，一切无碍。既得智慧无碍方便，即能击发种种出世善根，功德生长，如风之鼓动万物。由此之智慧无碍方便，即能摧破一切诸见烦恼，亦由风之破坏于物，是名风轮三昧。‘相似智慧，谓于初果已上所得智慧由未真证，故名相似。’四、金沙轮三昧金则譬真，沙喻无著。谓行者修习禅定三昧，若破见思惑，明发真慧，无染无著，则得道果。若是菩萨，即能破一切尘沙烦恼，是名金沙轮三昧。五、金刚轮三昧金刚体坚用利，能摧碎诸物。谓行者修习禅定三昧，不为妄惑所侵，能断一切结使，成阿罗汉。若在菩萨，即能破无明惑，证一切种智，是名金刚轮三昧。
		</desc>
	</Doc>
	<Doc>
		<title>五种死相</title>
		<desc>人死时面上现五种色可辨其趣处：一、黑色地狱相。二、青色畜生相。三、黄色饿鬼相。四、常色人相。五、鲜花色天相。</desc>
	</Doc>
	<Doc>
		<title>五种无明</title>
		<desc>
            复次无明又有五种，百法问答钞曰：一、相应无明同上。二、不共无明上之不共无明中，单与意识相应之不共无明也。三、恒行不共无明上之不共无明中，单与第七末那识相应之不共无明也。是恒时相续不断，故曰恒行。简别于意识相应之五位无心有间断者，且此无明与我痴慢三大惑相应，故殊别也。四、主独无明是意识相应之不共无明，不但不与本惑俱起，即与忿等随惑，亦不相应者，在无明中最有强盛之势用者也。五、非主独行无明是与忿等之随惑俱起，而于彼剥势力之无明也。
		</desc>
	</Doc>
	<Doc>
		<title>五种因力</title>
		<desc>
            四大种有五种因力：一、生因生因即是起因，谓大种恒将带生诸色，若离大种，色不得起。二、依因依因即是转因，谓此造色，依大种有，若舍大种，诸所造色，无有功能据于别处。三、立因立因即随转因，谓由大种变异，能依造色，亦随变异。四、持因持因即是住因，谓由四大种持诸造色，相似相续而令不绝。五、养因养因即是长因，谓由大种养彼造色，色得增长。
		</desc>
	</Doc>
	<Doc>
		<title>五重唯识</title>
		<desc>
            观门次第，从粗至细，总有五重：一、遣虚存实识谓观遍计所执，唯虚妄起，无体用，应正遣空，情有理无故。观依他圆成诸法体实，二智境界，应正存有，理有情无故。若尔何故得言唯识？唯言但遮愚夫所执，定离诸识实有色等。识言总显一切有情，各有八识。六位心所，所变相见分位差别，及彼空理所显真如，识自相故。识相应故，二所变故，三分位故，四实性故，如是诸法，皆不离识总立识名。二、舍滥留纯识谓虽观事理，皆不离识。于此内识，有境有心。识唯内有，境亦通外。恐滥外故，但言唯识。三、摄末归本识谓见相二分，俱依识有。若离识自体，本末法必无。是故摄末归本，名曰唯识。四、隐劣显胜识谓心及心所，俱能变现。以心王胜而心所劣。隐劣显胜，名为唯识。五、遣相证性识谓识言所表，具有事理。事为相用，遣而不取。理为性体，应求作证。
		</desc>
	</Doc>
	<Doc>
		<title>五字严身观</title>
		<desc>
            以阿缚罗贺佉五字庄严行者之身，而修显本有之法身，此之观门，名曰五字严身。一、观阿字色黄金，形四方正等，以此字布诸两足，结五钴印，诵阿字真言加持之，为金刚座本有之菩提心也，当通达心。二、观鍐字色白色，形圆，明月轮，以之布诸脐轮，结八叶印，诵鍐字真言加持之，为大悲之水，离垢净也，当修菩提心。三、观蓝字色赤，形三角，火轮，以之布于心位，结三角火轮印，口诵蓝字真言加持之，为实相火轮，离自心尘垢，成三昧耶之心也，当成金刚心。四、观唅字色黑色，形半月形风轮，以之布于眉间，结转法轮之印，诵唅字真言加持之，为解脱风轮，自身成三昧耶身也，当证金刚身。五、观欠字色杂色，形团形，空轮，以之布于顶上，结尊胜空印，诵欠字真言而为加持，成周遍无碍之大空轮，当佛身圆满之位。
		</desc>
	</Doc>
	<Doc>
		<title/>
		<desc>凡夫处处着者，为迷于彼而不明故，圣者悟明而无所迷，故无所着也。</desc>
	</Doc>
	<Doc>
		<title>洗浴五利</title>
		<desc>
            十诵律云洗浴五利：佛在舍卫国时，有比丘癞病，求治于药师耆域。耆域告病比丘言：‘汝可洗浴，病即得瘥。’比丘言：‘佛未听入浴室。’诸比丘以是事白佛，佛遂听入洗浴，故说此五种利也：一、除垢除垢者，谓澡浴身体，则诸垢秽悉皆除去也。二、身清净身清净者，谓澡浴身体，垢秽既除，则身体清净也。三、除寒冷除寒冷者，谓澡浴身体，则清净和畅，一切寒冷自除也。四、除身中风除身中风者，谓澡浴身体，得无寒冷，则风邪等病自除也。五、得安稳得安稳者，谓澡浴身体，既无风邪，则四支自得安稳也。
		</desc>
	</Doc>
	<Doc>
		<title>贤劫</title>
		<desc>现在之世，时当贤劫。谓此劫大千世界初欲成时，大水弥满，有千枝莲华出现，金光普照。净居天见，乃曰：‘希有此瑞！当有千佛出兴于世。’以是因缘，遂以此劫，号为贤劫。释迦牟尼佛，乃贤劫第四佛也。</desc>
	</Doc>
	<Doc>
		<title>显示</title>
		<desc>一切所有，唯是妄想。一切法界，唯是绝言。须知真性，毁相泯心。生心即妄，不生即佛。亦无佛无不佛，无生无不生，一切之法，唯一真如。离言说相，名为种性。</desc>
	</Doc>
	<Doc>
		<title>显示</title>
		<desc>‘一念三千’一念之心，具三千诸法，是为一念三千。</desc>
	</Doc>
	<Doc>
		<title>现行种子习气</title>
		<desc>
            自一切惑相始终上说，分为现行种子习气三种：一、现行阿赖耶识，有生一切之法之功能，谓之种子。自此种子，生色心之法，谓之现行。复指所生之法，而谓之现行，亦谓之现行法，谓从阿赖耶识种子，显现行动之一切法也。二、种子对于现行法之称。指在阿赖耶识中，生一切有漏无漏有为法之功能，而谓之种子，犹如草木之种子也。是为有为法之正因，四缘中因缘之实体也。唯识论曰：‘何法名为种子？谓本识中亲生因果功能差别。’唯识论述记曰：‘种子即是诸法因缘，皆因相也。’然种子说有二种：一、本有种子第八识处，为无始法尔有生一切有漏无漏有为法之功能，是为本有种子。二、新薰种子种子由现行之前七识，随所应而色心万差之种种习气，皆悉落在第八识中，更成生果之功能，谓之新薰种子，亦曰始起种子。唯识论曰：‘种子各有二类：一者本有，谓无始来，异熟识中，法尔而有生蕴界处功能差别，此即名为本性住种。二者始起，谓无始来，数数现行薰习而有，此即名为习所成种。’三、习气烦恼之余气曰习气，又云习。既伏惑之现行，且断惑之种子，尚有惑之气分而现惑相，是名习气。述记曰：‘言习气者，是现行气分薰习所成，故名习气。此习气三乘之中，声闻全不断之，缘觉稍断之，佛则全断之也。’
		</desc>
	</Doc>
	<Doc>
		<title>现种二惑</title>
		<desc>华严经随疏演义钞云二惑：一、现行惑谓六根对六尘，现起贪、嗔、痴等烦恼，令心昏迷，障诸善法，是名现行惑。二、种子惑种子者，即根本无明也。谓因此无明，则能生一切烦恼，障诸善法，是名种子惑。</desc>
	</Doc>
	<Doc>
		<title>相等四分</title>
		<desc>
            于心心所，若细分别，应有四分：谓相分、见分、自证分、证自证分。一、相分相、谓相状也。所缘为义，纵缘于心。以心为相，亦唯所缘。相分之心，不能缘故。色尘有青黄等相状，声尘有执受非执受等相状，香尘有香臭差别，味尘有甘辛等相状，缘触有坚湿等相状，第六识缘法尘随则有色心相状，第七识缘第八见分带我法之相状，第八识缘种子五根器界带其相状也。二、见分见、谓见照也。能缘为义，心性明了能照前境，名之为见。三、自证分此缘自用故名自证，即指见分名曰自用，见分是第三分缘外之用也。亦名自体分，对余三分以明自体。四、证自证分第三体用名为自证，此第四分能证知彼，是故名曰证自证分也。第二分唯缘第一，第三能缘第二第四，第四唯缘第三，相分见分自体三种，即所能量量果别也。如以尺丈量于物时，物为所量，尺为能量。解数之智，名为量果。心等量境，类亦应然。果是何义？成满因义。谓第二分，以第三为果，自为能量。第三缘见，以第四为果，能量可知。缘第四时，即以第四为果。第四缘第三，为果同此。四分是识之义用分，非是体名，强指其体，即自证分也。此四分中前二是外，后二是内。初唯所缘，后三通二。第二分通现等三量，第三第四皆现量摄。
		</desc>
	</Doc>
	<Doc>
		<title>相好</title>
		<desc>三十二相足平安，乃至肉顶髻。八十种好无见顶，乃至手足有德。八音极好、乃至不竭。三念处不忧、不喜、行舍。</desc>
	</Doc>
	<Doc>
		<title>相应未相应</title>
		<desc>
            此体用熏习，分别复有二种，云何为二？一者、未相应谓凡夫二乘初发意菩萨等，以意意识熏习，依信力故，而能修行，未得无分别心，与体相应故。未得自在业修行，与用相应故。二者、已相应谓法身菩萨，得无分别心，与诸佛智用相应。唯依法力，自然修行，熏习真如，灭无明故。复次染法从无始以来，熏习不断，乃至得佛，后则有断。净法熏习，则无有断，尽于未来，此义云何？以真如法常熏习故。妄心则灭，法身显现，起用熏习，故无有断。
		</desc>
	</Doc>
	<Doc>
		<title/>
		<desc>小乘者，对大乘而言。乘者，运载之义，以喻能乘人而到其果地之教法也。有一乘乃至五乘之别。言小乘者，小根小机所乘之义，灭小苦与小利益之教。自利主义之声闻缘觉阿罗汉，得小涅盘之法也。</desc>
	</Doc>
	<Doc>
		<title>小大二种缘觉</title>
		<desc>
            此二种辟支迦罗，皆有大小不同。今明独觉辟支迦罗，具有二种：一、小辟支迦罗小辟支迦罗者，本是学人。在人间生，是时无佛，佛法已灭。或须陀洹七生既满，不受八生，自悟成道。是人不名为佛，亦非罗汉，名曰小辟支迦罗。若论其道力，或有不如舍利弗等大罗汉也。二、大辟支迦罗大辟支迦罗，于二百劫中作功德，增长智慧，得三十二相分，或三十二相，或三十相二十九相，乃至一相。于九种阿罗汉中，智慧利胜，于诸深法总相别相，能知能入。久修习定，常乐独处，有如是相，名大辟支迦罗也。皆历三种十二因缘，十种十二因缘，分别小大也，若因缘觉分别小大亦如是。小大二种缘觉┌一、多贪不净观│二、多嗔慈悲观┌一、五停心┤三、多散数息观││四、多痴因缘观│└五、多障念佛观│┌一、观身不净││二、观受是苦┌一、资粮位┤二、别相念┤│││三、观心无常││└四、观法无我││┌一、观身及受心法皆不净│││二、观受及身心法皆是苦│└三、总相念┤││三、观心及身受法及无常│└四、观法及身受心皆无我声闻五位修证┤┌一、暖位││二、顶位│二、加行位┤││三、忍位…一、下忍二、中忍三、上忍│└四、世第一位│三、通达位…预流向、预流果│┌一、一来向、一来果│四、修习位┤二、不还向、不还果│└三、罗汉向└五、无学位…罗汉果┌五停心观┐│别相念处├三贤┐│总相念处┘││暖┐├七方便│顶│││├四善根┘声闻七方便四果┤忍││世第一法┘│预流果……………┐│一来果……………││├四果│不还果……………│└声闻果……………┘
		</desc>
	</Doc>
	<Doc>
		<title/>
		<desc>小劫者，一增一减，为一小劫。一、增劫人寿自十岁起，每过百年增一岁，至八万四千岁，为增劫之极。二、减劫人寿自八万四千起，每过百年减一岁，至十岁为减劫之极。一增一减，共计一千六百八十万年，名一小劫。
		</desc>
	</Doc>
	<Doc>
		<title>邪定</title>
		<desc>以邪见心，修习诸定，故名邪定。如西土九十五种外道，乃至一切狐畜鬼神，亦能敛念习坐，皆邪定之类也。</desc>
	</Doc>
	<Doc>
		<title>心病</title>
		<desc>
            贤首五教仪云病有二种：一、粗谓巧伪修行，于中又二：一、内实破戒，而外现威仪，求名利故，狡猾故，护短故。二、假全不破，而多有缺漏，为他知故，伺狎故，不直故。二、细谓存见趣理，于中亦二：一、虽具直心，而执我修行，我见不破故。二、虽不执我，而计有实法，法见不破故。
		</desc>
	</Doc>
	<Doc>
		<title>心不相应行法</title>
		<desc>
            第四心不相应行法：略有二十四种：一得，二命根，三众同分，四异生性，五无想定，六灭尽定，七无想报，八名身，九句身，十文身，十一生，十二住，十三老，十四无常，十五流转，十六定异，十七相应，十八势速，十九次第，二十时，二十一方，二十二数，二十三和合性，二十四不和合性。相应者，和顺之义。今得及命根等二十四种。非能缘故，不与心及心所相应。非质碍故，不与色法相应。有生灭故，不与无为法相应。故唯识论云：‘非如色心及诸心所体相可得，非异色心及诸心所作用可得。由此故知，定非实有，但依色心及诸心所分位假立。而色是心及心所之所现影，心所又即与心相应，故但言心，明其总不离心也。’一、得得者依一切法造作成就假立。二、命根命根者，依于色心连持不断假立。三、众同分众同分者，如人与人同，天与天同，依于彼此相似假立。四、异生性异生性者，妄计我法不与圣人二空智性相同，依于圣凡相对假立。五、无想定无想定者，外道厌恶想心，作意求灭，功用淳熟，令前六识心及心所，一切不行。惟第七识俱生我执，与第八识仍在，不离根身，依此身心，分位假立。六、灭尽定灭尽定者，三果以上圣人，欲暂止息受想劳虑，依于非想非非想定，游观无漏，以为加行，乃得趣入。入此定已，前六识心及心所一切不行，第七识俱生我执及彼心所，亦皆不行。惟第七识俱生法执与第八识仍在，不离根身，依此身心，分位假立。七、无想报无想报者，外道修无想定，既得成就，舍此身后，生在第四禅天。五百劫中，前六识心及彼心所，长时不行。惟有第七识俱生我执，与第八识仍在。揽彼第四禅中，微细色质为身，彼微细色，即是第八识所变相分，依此色心分位假立。八、名身名身者，名诠诸法自性，如眼耳等种种名字。九、句身句身者，句诠诸法差别，如眼无常耳无常等种种道理。十、文身文身者，文即是字，为名句之所依，此之皆依色声法尘分位假立。若语言中所有名句及字，即依声立。若当册中所有名句及字，即依色立。若心想中所有名句文字，即依法立。此方眼耳意三种根识独利，故遍约三尘立名句文。若他方余根识利，则香饭天衣等，并可依之假立名句文三，是故六尘皆为教经，亦复皆为行经，皆为理经也。十一、生生者，依于色心，仗缘显现假立。十二、住住者，依于色心，暂时相似相续假立。十三、老老者，亦名为异。依于色心。迁变不停，渐就衰异假立。十四、无常无常者，亦名为灭，依于色心，暂有还无假立。十五、流转流转者，依于色心，因果前后相续假立。十六、定异定异者，依于善恶因果种子现行，各各不同假立。十七、相应相应者，依于心及心所和合俱起假立。十八、势速势速者，依于色心，诸法迁流，不暂停住假立。十九、次第次第者，依于诸法，前后引生庠序不乱假立。二十、时时者，依于色心，刹那展转假立，故有日月年运长短差别。二十一、方方者，依于形质前后左右假立，故有东西南北四维上下差别。二十二、教教者，依于诸法多少相仍相待假立，故有一十百千乃至阿僧祗之差别。二十三、和合和合者，依于诸法，不相乖违假立。二十四、不和合不和合者，依于诸法，互相乖违假立。
		</desc>
	</Doc>
	<Doc>
		<title>心法</title>
		<desc>
            第一、心法，略有八种：一、眼识，二、耳识，三、鼻识，四、舌识，五、身识，六、意识，七、末那识，八、阿赖耶识。一、眼识依于眼根，了别色尘，名为眼识。二、耳识依于耳根，了别声尘，名为耳识。三、鼻识依于鼻根，了别香臭，名为鼻识。四、舌识依于舌根，了别滋味，名为舌识。五、身识依于身根，了别痛痒寒热等触，名为身识。六、意识依于意根，遍了五尘，亦能分别落谢影子，亦能通缘过去未来，名为意识。前五识所依五根，皆是净色，此第六识所依意根，则是心法。七、末那识第七识名也。末那识译作意，意思量之义。此识即第六识所依意根从无始来，常内缘第八识之见分，虚妄执为实我实法，故名为末那识，此翻为意，由其恒审思量为性相故。八、阿赖耶第八识名也。或名阿梨耶，译作藏识。有三义：一能藏，谓能含藏杂染种故。二所藏，谓诸杂染法所依处故。三执藏，谓有情执为自内我故。然此识乃凡圣之本，根器之由，擅持种之名，作总报之主，建有情之体，立涅盘之因。世出世法，莫不由于斯也。又翻无没识，取不失之义。前之六识，时起时灭，喻如水波。第七末那，无始相续，妄执我法，喻如水流。阿赖耶识，则喻如水，以具能藏所藏执藏三义，故翻为藏。若无此识，则根身是谁执受？器界是谁变现？一切善恶无漏种是谁摄受？且如吾人疲倦熟睡，梦想俱无之时。前六转识，俱不现起。若无此识，岂不同于死人？既无梦无想仍非死人，验知必有此第八识。与第七识微细我执，仍自俱转。然此第八识，决非实我实法。若是实我实法，则应常无变易。而此识者，乃从先世引业所招，名异熟果。既从业招，便非常住。又善业则感天人乐报，恶业则感三涂苦报，往来六道，犹如车轮，变形易貌，曾无一定，岂是实我实法哉。
		</desc>
	</Doc>
	<Doc>
		<title>心所等法</title>
		<desc>
            心所四十六大地法十，大善地法十，大烦恼地法六，大不善地法二，小烦恼地法十，不定地法八。十地法十爱、乃至三摩地。大善地法十信、乃至勤。大烦恼地法六痴、乃至掉举。大不善地法二无惭、无愧。小烦恼地法十忿、乃至憍。不定地法八寻、乃至疑。心所五十一遍行五，别境五，善十一，烦恼六，随烦恼二十，不定四。遍行五作意、触、受、想、思。五受苦、乐、忧、喜、舍。别境五欲、胜解、念、三摩地、慧。善十一信、乃至不害。烦恼六贪、乃至不正见。随烦恼二十忿、乃至散乱。不定四睡眠、恶作、寻、伺。不相应行法十四得、乃至句身。心不相应行法二十四得乃至不和合性。无为法三择灭、非择灭、虚空。无为法五虚空、乃至真如。
		</desc>
	</Doc>
	<Doc>
		<title>心所俱起</title>
		<desc>
            心所俱起者：一、五法五俱起谓于遍行中，有随一起，余四亦必俱起也。二、九法必六俱谓于别境五不定四中，有随一起，必与遍行五数俱起也。三、九法定十四谓无门与八大随惑，必得俱起，于是遍行五数，亦必俱起也。四、二十一十五谓除轻安，余十善，除无明嗔，余八本惑，小随惑中谄诳憍三，谓之二十一。善十俱起，遍行五亦必俱起，故云十五。本惑八中有随一起，无明八大随惑遍行五亦必俱起，故云十五。谄诳憍中，有随一起，无明八大随惑遍行五亦必俱起，故云十五也。五、三法起十六谓轻安及无惭无愧，谓之三法。轻安若起，余十善遍行五亦必俱起，故云十六。无惭无愧必得俱起，于是无明八大随惑遍行五亦必俱起，故云十六。六、八法十七俱谓嗔及除诳谄憍余七小随惑，谓之八法。随一若起，无明八大随惑，中随二惑，遍行五亦必俱起，故云十七。
		</desc>
	</Doc>
	<Doc>
		<title>心所有法</title>
		<desc>
            第二、心所有法，略有五十一种：分为六位，一遍行有五，二别境有五，三善有十一，四烦恼有六，五随烦恼有二十，六不定有四。谓心所有法者，亦名心数，与心相应，如臣随王，如仆随主，故名心所也。此应甚多，今略明六位五十一者，举相用之最着者言耳。
		</desc>
	</Doc>
	<Doc>
		<title>心意识</title>
		<desc>一切诸法，心为之王。心有多名，义异体一，故宜得解，如心、意、识三者是也。一、心心之义云何，如论中言，集起故名心。二、意意之义云何，如论中言，思量故名意。三、识识之义云何，如论中言，了别故名识。
		</desc>
	</Doc>
	<Doc>
		<title/>
		<desc>
            一切行道人，首须具足正信，盖凡夫有着，道人具信，所谓信者：因果世、出世。六大一切唯六大所造。世间因果业、报。三大体、相、用。出世间因果修、证。三谛真、俗、中。因果差别凡圣各有种种差别不同。三句菩提心、大慈悲、方便。人天业报善、恶、乐、苦。三宝佛、法、僧。天业报定、散、乐、苦。四信根本、佛、法、僧。四谛苦、集、灭、道。大日大日如来，心王觉体，遍一切处。十二因缘略。能得涅盘求证涅盘，涅盘可得。实相亲证实相，方为究竟。三无差别心、佛、众生，三无差别。佛性人人皆有佛性。定可成佛人已定可成佛。一心唯是一心，心外无法可说。与佛不异人已与佛不异。唯心三界唯心。修即成佛人已修即成佛。唯识万法唯识。本来是佛人已本来是佛。即身成佛人已即身成佛。情非情同成佛道心色是一，情与无情，同成佛道。
		</desc>
	</Doc>
	<Doc>
		<title>信法</title>
		<desc>一、信一切法不离体相用三义。二、信一切无非六大所造。</desc>
	</Doc>
	<Doc>
		<title>信分</title>
		<desc>信者，信受。一切佛法，起原于信。所谓信为道源功德母，长养一切诸善根。又曰，佛法大海，信为能入，故信为入佛法之首要也。信之义若深究之，甚广甚大，兹所举者，对解行证各分，举其纲要耳。</desc>
	</Doc>
	<Doc>
		<title>信分</title>
		<desc>信者信受，一切佛法，起原于信。所谓信为道源功德母，长养一切诸善根。又曰佛法大海，信为能入，故信为入佛法之首要也。信之义若深究之，甚广甚大，兹所举者，对解行证各分，举其纲要耳。</desc>
	</Doc>
	<Doc>
		<title>信分</title>
		<desc>信善恶因果业报。一、信善恶信善恶二途，善应为恶不应为。二、信因果信因果之理，真实不虚。三、信业报信业报之事，不能或违。四、信苦乐信善恶之业为因，乐苦之报为果，乐由善因，苦为恶果。</desc>
	</Doc>
	<Doc>
		<title>信分</title>
		<desc>一、信定散信定散二途，定可忻而散可厌。二、信因果信所修之因，所得之果。三、信业报信所修之业，至所忻之报。四、信苦乐信定散之业之因，苦乐之报之果，定实是乐，散实是苦。</desc>
	</Doc>
	<Doc>
		<title>信佛</title>
		<desc>信大日如来，心王觉体，遍一切处，即一切处无非大日。</desc>
	</Doc>
	<Doc>
		<title>信根</title>
		<desc>信根者，由信而能增长也。信三宝、四谛、正道、助道及一切无漏禅定解脱，使善萌增长而不退坏，是名信根。学道之人，非有信根，不能进益。</desc>
	</Doc>
	<Doc>
		<title>信根</title>
		<desc>信根者，由信而能增长也。信一切善法，使善萌增长而不退坏，是名信根。学道之人，非有信根，不能进益。</desc>
	</Doc>
	<Doc>
		<title>信己</title>
		<desc>信己若修道，能离苦浊之世，而得涅盘。</desc>
	</Doc>
	<Doc>
		<title>信己</title>
		<desc>
            信己略说为三：一、信己不异于佛。所谓一切众生，皆具如来智慧德相，但因妄想执着而不证得。二、信己修即成佛。所谓若离妄想，一切智，自然智，皆得现前。三、信己本来是佛。所谓一切众生，本来是佛，我亦众生，亦复如是。
		</desc>
	</Doc>
	<Doc>
		<title>信己</title>
		<desc>信即身成佛。</desc>
	</Doc>
	<Doc>
		<title>信力</title>
		<desc>信力者，谓由信而有势力也。信根增长，破诸邪信，信正道助道，遮诸烦恼，不为偏小所动，故名信力。学道之人，非有信力，不能精进。</desc>
	</Doc>
	<Doc>
		<title>信力</title>
		<desc>信力者，谓由信而有势力也。信根增长，破诸邪信，不为偏小所动，故名信力。学道之人，非有信力，不能精进。</desc>
	</Doc>
	<Doc>
		<title>信所依止之根本及三宝</title>
		<desc>
            大乘起信论云：略说信心有四种，云何为四：一者、信根本所谓乐念真如法故。二者、信佛信佛有无量功德，常念亲近供养恭敬，发起善根，愿求一切智故。三者、信法信法有大利益，常念修行诸波罗密故。四者、信僧信僧能正修行，自利利他，常乐亲近诸菩萨众，求学如实行故。
		</desc>
	</Doc>
	<Doc>
		<title>信所依止之三宝</title>
		<desc>信三宝者：一、信佛信佛为大导师，堪作依止，不信其余邪师。二、信法信法可依之修行，不信其余邪法。三、信僧信僧可为同行师友，不信其余外道邪众。</desc>
	</Doc>
	<Doc>
		<title>信他</title>
		<desc>信心色是一，情与无情，同成佛道。</desc>
	</Doc>
	<Doc>
		<title>信心</title>
		<desc>信心者，信受所闻所解之法无疑心也。能深信乐诸法实体，三宝净德，世出世之善根，使心澄静，谓之信心。学道之人，必须具有信心，乃克成办。</desc>
	</Doc>
	<Doc>
		<title>信心</title>
		<desc>信心者，信受所闻所解之法无疑心也。能深信乐诸法实体，三宝净德，世出世之善根，使心澄静，谓之信心。学道之人，必须具有信心，乃克成办。</desc>
	</Doc>
	<Doc>
		<title/>
		<desc>一切行道人，须具足正行，盖凡夫造业，道人修行，所谓行者。</desc>
	</Doc>
	<Doc>
		<title/>
		<desc>一切佛法，非解不明，非行不达，行继解后，意在此也。</desc>
	</Doc>
	<Doc>
		<title>行施</title>
		<desc>行施能积世界无量福业，故多行施舍，为修世间之福。但如由我慢心而行施善，则一往正是阿修罗因。行施固善，然其差别宜知也。</desc>
	</Doc>
	<Doc>
		<title>行支</title>
		<desc>或有一业，唯感总报，或有一业，通感总别，并是行支也。顺现受业，别助当业，皆非行支，此皆唯能感别报果也。感当业中，别有一业，唯感别报，谓之别助当业。</desc>
	</Doc>
	<Doc>
		<title/>
		<desc>
            ‘一性’涅盘经云一性：一性者，即正因佛性也。谓一切众生，皆具此性，但背觉合尘，常为烦恼之所覆障。若顺性而修，则能超脱生死，悟入涅盘，与佛所证，无二无别也。又华严经云一性：性以不变为义，上极诸佛，下至蠕飞蠢动，虽品类万差，莫不本乎一性。迷之则成生死，悟之而为涅盘。迷悟虽殊，其性本一，是为一性也。‘二性’又大智度论云二种性：一、总性谓一切诸法，性本空寂，无生无灭，无来无去，无入无出，故名总性。二、别性谓人喜作恶，则以恶为性，好集善事，则以善为性，如火以热为性，水以湿为性，故名别性。
		</desc>
	</Doc>
	<Doc>
		<title/>
		<desc>
            法性十二种异名真如、法界、法性、不虚妄性、不变异性、平等性、离生性、法定、法住、实际、虚空界、不思议界。七种异名真如、无义性、空性、无相、实际、胜义、法界。四种异名胜义、真如、法界、实际。又四种异名一如、法性、实际、实相。七种异名自性清净心、真如、佛性、法身、如来藏、法界、法性。事理二种法性事、理。事实二种法性事、实。总别二性总、别。二佛性理行。三佛性自性住、引出、至德果。三因佛性正因、了因、缘因。五佛性三因、加果、果果。二种性圣、愚夫。六种性习种性乃至妙觉性。三性遍计所执、依他起、圆成实。三无性相、生、胜义。
		</desc>
	</Doc>
	<Doc>
		<title>性遮二戒</title>
		<desc>华严孔目云二戒：一、性戒谓杀盗邪淫妄语，此四性自是戒，不待佛制，人若持之即得福，犯之即得罪，是名性戒。二、遮戒遮即遮止，谓饮酒多有过失，能犯诸戒。是故佛特遮止，令不毁犯，乃能守护余之律仪，是名遮戒。
		</desc>
	</Doc>
	<Doc>
		<title>性遮二戒</title>
		<desc>戒由性遮二义上，分之为二：一、性戒杀、盗、邪淫、妄语之四戒也。此四者自性是戒，不待佛制。人若持之即得福，犯之即受罪。二、遮戒饮酒等戒是也。若饮酒则能犯诸戒，是故佛特遮止。而使不饮之，饮酒之性，固非罪也。
		</desc>
	</Doc>
	<Doc>
		<title>修禅</title>
		<desc>
            ‘超越三昧’般若经说：‘行者依师子奋迅三昧，逆顺出入超越三昧。离欲恶不善法，有觉有观，离生喜乐，入初禅。从初禅起，超入非非想处。从非非想处起，入灭受想定。从灭受想定起，还入初禅。从初禅起，入灭定。灭定起，入二禅。二禅起，入灭定。灭定起，入三禅。三禅起，入灭定。灭定起，入四禅。四禅起，入灭定。灭定起，入空处。空处起，入灭定。灭定起，入识处。识处起，入灭定。灭定起，入无所有处。无所有处起，入灭定。灭定起，入非非想处。非非想处起，入灭定。灭定起，入散心中。散心中起，入灭定。灭定起，还入散心中。散心中起，入非非想定。非非想定起，住散心中。散心中起，入第四禅。第四禅起，住散心中。散心中起，入第三禅。第三禅起，住散心中。散心中起，入第二禅。第二禅起，住散心中。散心中起，入初禅。初禅起，住散心中。’是名超越三昧超越之相，自有超入超出，如前二番。经文所说，今明超入出中，各有四种。一、入超一顺入超，二逆入超，三顺逆入超，四逆顺入超。二、出超出亦如是。三、傍超复有傍超，亦论四种。譬如师子，有四种超：一者前掷四十里，譬顺超相。二却掷四十里，譬逆超相。三右傍掷四十里，譬傍超入根本禅相。四左傍掷四十里，譬傍超入观禅之相。复有具足超，不具足超。俱足超越，即是菩萨，如上所说。不具足超，即是声闻，不能自在远超入故，但能从初禅超入三禅，尚不能超二，何能超三？如黄师子，超则不远，若白师子，则能远掷，可譬菩萨也。若三乘行人，此入三昧，具足修一切法门。是时观定等法，转深明利，更复出生百千三昧，功德深厚，神通猛利，故名修禅。修禅┌四禅……一、初禅…二、二禅…三、三禅………四、四禅┌一、世间禅┤四等……一、慈……二、悲……三、喜…………四、舍│└四空处…一、空处…二、识处…三、无所有处…四、非非想处│┌六妙门…一、数…二、随…三、止…四、观…五、还…六、净││┌一、知息入……二、知息出……三、知息长短│二、亦世间亦││四、知息遍身…五、除诸身行…六、受喜│出世间禅┤│七、受乐………八、受诸心行…九、心作喜││十六特胜…┤十、心作摄…十一、心作解脱│││十二、观无常…十三、观出散││└十四、观离欲…十五、观灭……十六、观弃舍│└通明观……一、观息…二、观色…三、观心…四、三事俱无│┌九┌一、胖胀……二、青瘀……三、坏││想┤四、血涂漫…五、脓烂……六、虫啖│坏│└七、散………八、骨………九、烧│┌法┤八┌一、念佛…二、念法…三、念僧………四、念戒││观│念┴五、念舍…六、念天…七、念出入息…八、念死小│││┌一、无常………二、苦………………三、无我乘│││十┤四、食不净……五、世间不可乐……六、死禅┤│└想└七、不净……八、断……九、离……十、尽定│┌观┤┌一、内有色相外观色………二、内无色相外观色│││┌八│三、净背舍身作证…………四、处空处背舍││││背┤五、识处背舍………………六、无所有处背舍│三││不│舍└七、非有想非无想处背舍…八、灭受想背舍│││坏│┌一、内有色相外观色少若好若丑是名胜知胜见五、青胜处│出│└法┤八│二、内有色相外观色多若好若丑是名胜知胜见六、黄胜处│世│观│胜┤三、内无色相外观色少若好若丑是名胜知胜见七、赤胜处│间││处└四、内无色相外观色多若好若丑是名胜知胜见八、白胜处│禅││┌一、青……二、黄……三、赤……四、白……五、地│︵┤└十一切处┴六、水……七、火……八、风……九、空……十、识│亦│┌一、初禅………二、二禅………三、三禅│名│炼………九次第定┤四、四禅………五、空处………六、识处│不│└七、无所有……八、非非想……九、灭受想│共│┌由入初禅次第入二三直至灭受想│禅│薰………师子奋迅三昧┤└︶│└从灭想起次第还入非非想无所有直至初禅│┌一、超入……顺入超…逆入超…顺逆入超…逆顺入超││二、超出……顺出超…逆出超…顺逆出超…逆顺出超└修………超越三昧┤三、旁超……顺旁超…逆旁超…顺逆旁超…逆顺旁超└四、具足……具足超…不具足超
		</desc>
	</Doc>
	<Doc>
		<title>修罗道</title>
		<desc>
            修罗果报甚胜，邻次诸天，常好战斗，怕怖无极。在因之时，怀猜忌心，虽能行善，为欲胜他。作下品十善者，感此道生。其种类颇难细列，兹以四类别之：一、畜修罗因湿气有，畜生趣摄。二、鬼修罗从卵而生，鬼趣所摄。三、人修罗从胎而出，人趣所摄。四、天修罗因变化有，天趣所摄。
		</desc>
	</Doc>
	<Doc>
		<title>修忍五相</title>
		<desc>
            菩萨善戒经云修忍五相：忍即安忍，菩萨为化度一切众生，而诸众生，虽以种种诸恶加我，悉无嗔恨，故有五种相也。一、众生相菩萨若被他人打骂，即观宿世流转生死之时，一切众生，皆我父母师长，当生恭敬。由此观故，灭怨憎相，生亲友相，如是修于慈忍，成就众生，是为众生相。二、法相菩萨修慈忍时，谛观世间一切诸法，皆即法界真实之理，无取无舍，无嗔无喜，平等一相。由是观故，灭众生相，成就法相。三、无常相菩萨修慈忍时，思惟一切众生及诸万物，皆悉无常。谁是骂者，谁是受者，言语性空，刹那不住。由是观故，破于常相，成就忍心，是为无常相。四、苦相菩萨修慈忍时，观察众生，皆有生死之苦。若遭其辱，不应嗔恚，当救彼苦。我若嗔恚，其苦转增。由能修忍，断诸苦恼，成无上道，是为苦相。五、无我我所相我主宰之义，即众生所执之假名也。我所即五阴之身，菩萨以智慧观察，四大本空，五阴非有。则我及我所，俱不可得，是为无我我所相。
		</desc>
	</Doc>
	<Doc>
		<title>修习位</title>
		<desc>
            修习者，已于道修习也。谓于欲界九品俱生思烦恼中。若断前六品，断至第五品解脱道时，名一来向。断至第六品解脱道时，名一来果。若断后三品，断至第二品解脱道时，名不还向。断至第三品解脱道时，名不还果。若断上八地七十二品俱生思烦恼中，断至第七十一品解脱道时，名罗汉向。自从预流正住果后，进断修惑已来，齐此解脱，皆修道摄。
		</desc>
	</Doc>
	<Doc>
		<title>修行四法</title>
		<desc>大乘四法经云菩萨修行有四法：一、不舍菩提心。二、不舍善知识。三、不舍堪忍爱乐。四、不舍阿练若。</desc>
	</Doc>
	<Doc>
		<title>畜生道</title>
		<desc>
            畜生道概义，前已略叙，兹再稍及其详。此道遍在诸处，披毛带角，鳞甲羽毛，四足多足，有足无足，水陆空行，互相吞啖，受苦无穷，愚痴贪欲。作中品五逆十恶者，感此道生，种类至繁，无量无数，兹约数义以括之：一、就形言有披毛戴角鳞甲羽毛等之别。二、就依处言有水陆空行等之别。三、就陆地言重者土内，中者山林，轻者人所畜养。四、就昼夜言谓昼行、夜行、昼夜行。五、就强弱言强者伏弱，饮血啖肉，互相吞啖，怖畏百端，称为血途。六、就寿命言寿限多无定限，其极长者，有一中劫。七、就胜劣言虽属旁生，由福德力，或为龙王、象王、金翅鸟王、狮子王等。八、就生出言有胎、卵、湿、化等。九、就趣报言此道遍五道中有之。
		</desc>
	</Doc>
	<Doc>
		<title>熏净不断</title>
		<desc>
            云何熏习起净法不断？所谓以有真如法故，能熏习无明。以熏习因缘力故，则令妄心厌生死苦。乐求涅盘。以此妄心，有厌求因缘故，即熏习真如，自信己性，知心妄动，无前境界，修远离法。以如实知无前境界故，种种方便，起随顺行，不取不念。乃至久远熏习力故，无明则灭。以无明灭故，心无有起。以无起故，境界随灭。以因缘俱灭故，心相皆尽，名得涅盘，成自然业。
		</desc>
	</Doc>
	<Doc>
		<title>熏染不断</title>
		<desc>
            云何熏习起染法不断？所谓以依真如法故，有于无明。以有无明染法因故，即熏习真如。以熏习故，则有妄心。以有妄心，即熏习无明。不了真如法故，不觉念起，现妄境界。以有妄境界染法缘故，即熏习妄心，令其念着，造种种业，受于一切身心等苦。
		</desc>
	</Doc>
	<Doc>
		<title>熏习四义</title>
		<desc>
            复次有四种法熏习义故，染法净起不断绝。云何为四？一者、净法名为真如。二者、一切染因名为无明。三者、妄心名为业识。四者、妄境界所谓六尘。熏习义者，如世间衣服，实无于香，若人以香而熏习故，则有香气。此亦如是，真如净法，实无于染，但以无明而熏习故，则有染相。无明染法，实无净业，但以真如而熏习故，则有净用。
		</desc>
	</Doc>
	<Doc>
		<title>薰禅</title>
		<desc>
            ‘师子奋迅三昧’般若经说：‘行者依九次第定，入师子奋迅三昧。谓离欲恶不善法，有觉有观，离生喜乐入初禅。如是次第入二禅、三禅、四禅、空处、识处、无所有处、非非想处、灭受想定。从灭定起，还入非非想定。从非非想定起，还入无所有定。如是次第，还入识处、空处、四禅、三禅、二禅、初禅。譬如师子奋迅之时，非但能前进奋迅而去，亦能却行奋迅而归。一切诸兽，所不能尔。行者入此法门，亦复如是，上来诸禅所不能尔。住此法门，即能复却遍入一切诸禅，熏诸观定，悉令通利，转变自在，出生诸深三昧，种种功德神智转胜，故此名为薰禅。譬如牛皮熏熟，随意作诸世物也。此唯利根声闻，乃能修之。’
		</desc>
	</Doc>
	<Doc>
		<title>循本以析末</title>
		<desc>
            反之由无明而顺推之，则无不是由无明演绎而成一切烦恼。盖由无明故，所以成迷。由有迷故，所以成着。由有着故，见有内我，生起我执、我相、我见。见有外境，生起三毒，烦恼障、二惑、四住地等，乃至八万四千尘劳，其数无量。
		</desc>
	</Doc>
	<Doc>
		<title>循本以折末</title>
		<desc>
            反之由无明而顺推之，则无不是由无明演绎而成一切烦恼。盖由无明故，所以成迷。由有迷故，所以成着。由有着故，起于二种我执而诸障生。由有人我法我执故，见有诸境。生起一切惑、障、住地、盖、结等，乃至八万四千尘劳，其数无量。不了一切诸法，尽是无明。
		</desc>
	</Doc>
	<Doc>
		<title>循末以推本</title>
		<desc>
            一切惑业，若逆溯其源，无不归纳于无明。盖一切惑业，因果循环，不外惑业苦三道。苦由业，业由惑，惑由苦，苦又由业。反之惑生业，业生苦，苦又生惑，惑又生业，如是三道循环无端，然总不外于着，何以有着？为有迷故。何以有迷？为无明故。故此一切惑业，縻不归纳于无明也。
		</desc>
	</Doc>
	<Doc>
		<title/>
		<desc>
            一切凡夫，有种种业，所谓业者。爱见行爱行、见行。三行福、罪、不动。三业身、口、意。同别二业同、别。引满二业引、满。三业顺现法受、顺生受、顺后受。四业三业、加顺不定受。定不四业异熟定、时分定、二俱定、二俱不定。决定三业作业、受异熟、分位。故不故思故思、不故思。故思三审虑思、决定思、动发胜思。故思五他所教敕、乃至颠倒分别。增不增二业增、不增。增长业除十梦所作、乃至对治所损。定不定受二业定、不定。三因业重意乐、加行、思。十恶身三、口四、意三。身三杀、盗、邪淫。口四妄语、绮语、恶口、两舌。意三贪、嗔、痴。三品十恶上、中、下。五逆杀父母、破和合僧、出佛身血、杀阿罗汉、破羯磨僧。戒取略。邪定略。味禅略。十善不杀、乃至不痴。止行二种十善止、行。三品十善上、中、下。五戒杀、盗、邪淫、妄、酒。行施略。世间禅定略。
		</desc>
	</Doc>
	<Doc>
		<title>一百八见</title>
		<desc>一百八见者。一、六根六尘，各有三种，各成十八，合成三十六。二、历三世成一百八。眼┐耳│鼻│┌乐受┐舌├┤苦受│身│└中庸受│┌过去意┘││色┐├┤现在声│┌好││香├┤恶│└未来味│└平等┘触│法┘
		</desc>
	</Doc>
	<Doc>
		<title>一百八见</title>
		<desc>言百八见者。一、六根各有三受，成十八。二、对六尘各有三境，成十八，合前即三十六。三、历过、现、未三世，为一百八。</desc>
	</Doc>
	<Doc>
		<title>一病</title>
		<desc>
            于一切法执一者，亦有六种，云何为六。一、计因果一体如僧只部人，计因果为一，如受种子为芽等。二、计身神一相如外道计神我即身，以分析此身，求此神我不可得故，说身神为一。三、计我阴一体如僧佉人，计我与阴一。说云我觉，二法是一。以我离觉我不可得，觉离我觉不可得，觉灭我灭，我灭觉灭，如是我觉为一，故一切因果法等亦为一。其喻有二：一、我觉如火热本一体故。二、觉我如白毡不相离故。四、计我阴一异俱故一体如尼干子外道，计我阴为一异具。说云一切法俱，所谓非一非异，亦一亦异。如我觉不可说一，不可说异。复有说一说异，皆各有义，是二皆可通。立一异俱，如是立俱，还堕一故，其喻有三。一、我觉不可说一若一者，如白毡入蓝靛，毡存白不存，是不可说一。二、我觉不可说非一若非一者，如白毡入火，毡毁白应留，是不可说非一。三、我觉一异俱以非若牛马二离，可得云一，以如炷火相合，可得云非一，如是故说为俱。五、计总聚一如学教人，闻佛说有补嗢，谓于一时有多法聚，随顺世间，以一性说，如身林等。彼不知佛密意故，起计一想，遂堕一见。六、计相续一如学教人，闻佛说有羯罗罗，谓于异时，因果不绝，随顺世间，以一性说。如羯罗罗等位，名之为人，如芽等转异，名之为谷。彼不知佛密意故，起计一想，亦堕一见。
		</desc>
	</Doc>
	<Doc>
		<title>一断</title>
		<desc>华严经随疏演义云：一断一切断者，谓上根之人；断惑无渐次也，中下之人；不知妄惑，即是真智。所以断惑有其渐次，上根之人，了惑即智，达妄即真，惑外无智，妄外无真，所以一断则一切断也。</desc>
	</Doc>
	<Doc>
		<title>一多法界</title>
		<desc>
            法界有一法界多法界。一、一法界六大不改其性，自然缘起而成一切法，是故一切法即六大，六大即一切法也。然其在能生六大之位，则诸法差别之相亡泯，唯坚湿煗动无碍了知之法性六德而已，无相而平等，故云一法界，一者平等无差别之义也。二、多法界多法界者，于一切法根原能造之六大位，而事事物物差别之相，历然存在也。
		</desc>
	</Doc>
	<Doc>
		<title>一浮幢佛刹</title>
		<desc>一浮幢佛刹，具下之数项：一、一香水海。二、海上一莲花。三、花上一世界种。四、世界种上二十世界。五、每一世界，各有佛刹微尘数世界，周匝围绕。但第一至第二十，其数亦顺次递增为一至二十之佛刹数。</desc>
	</Doc>
	<Doc>
		<title>一解脱</title>
		<desc>
            涅盘经云一解脱，法数云：‘解脱者，无拘无碍自在之谓也。’一切众生，同有佛性，本来解脱。良由心生执着，妄自迷倒，受诸缠缚，若能一念反妄归真，了缚无缚，则与诸佛如来，同一解脱，无有差别。经云：‘同一解脱是也。’
		</desc>
	</Doc>
	<Doc>
		<title>一念</title>
		<desc>
            一念者，阴妄刹那之心，名为一念。本觉灵知自性，亦即一念。夫一心具三千，三千在一念心，若无心则已，介尔有心，即具三千。问：‘一念具十法界，为作念具？为任运具？’答：‘诸性自尔，非作所成，如一微尘，具十方分。’
		</desc>
	</Doc>
	<Doc>
		<title>一切烦恼</title>
		<desc>总云惑障，分叙则一切烦恼。</desc>
	</Doc>
	<Doc>
		<title>一切唯识</title>
		<desc>
            诸识及彼心所，皆能变似见相二分。立转变名，所变见分，说名分别，能取相故。所变相分，名所分别，见所取故。由此正理，彼实我法，离识所变，皆定非有，离能所取，无别物故。非有实物，离二相故。是故一切有为无为，若实若假，皆不离识。唯言为遮，离识实物，非不离识心所法等。或转变者，谓诸内识，转似我法外境相现，此能转变，即名分别。虚妄分别，为自性故。谓即三界心及心所，此所执境，名所分别，即所妄执实我法性。由此分别，变似外境，假我法相，彼所分别实我法性，决定皆无，是故一切皆唯有识，虚妄分别有极成故。
		</desc>
	</Doc>
	<Doc>
		<title>一切行</title>
		<desc>除上正明三无漏学外，关于一切行门，杂叙明之。是为一切行，先总列，次分列。总列三业、四威仪、三千威仪、八万细行等。</desc>
	</Doc>
	<Doc>
		<title>一切有情四有</title>
		<desc>有情四有，情状万千，莫能具说。兹略出条款，以识其义耳。</desc>
	</Doc>
	<Doc>
		<title>一切智</title>
		<desc>知一切法，名曰一切智。</desc>
	</Doc>
	<Doc>
		<title>一刹</title>
		<desc>三千大千世界者，举其内容三千而言，总说之则名一刹。刹译作土田，梵汉双举，则曰刹土，即国土之义。一刹者，一佛济度之境，以三千大千世界为一刹。</desc>
	</Doc>
	<Doc>
		<title>一身</title>
		<desc>法相宗总门之法身也。</desc>
	</Doc>
	<Doc>
		<title>一世界</title>
		<desc>一初禅俱有初禅以下之欲界，名一世界。一世界具一日月四天下。四天下者，即四洲也。</desc>
	</Doc>
	<Doc>
		<title>一世界内位置</title>
		<desc>
            一世界内位置，分地居、空居。一、地居地居有三界：一、琰魔王界此界有二趣：一、地狱，二、饿鬼，在地下者。二、金轮王界此界有二趣：一、人，二、畜生，在地面者。三、释天帝界此界有二趣：一、二天；二、神仙，在地上者。二、空居空居有四天：一夜摩，二兜率，三化乐，四他化。
		</desc>
	</Doc>
	<Doc>
		<title>一心</title>
		<desc>
            种种事理，不出一心。故须谛信一心，乃为究竟。一心者，一念之心也。心性周遍，虚彻灵通，散之则应万事，敛之而成一念。是故若善若恶，若圣若凡，无不皆由此心。以心本具万法，而能成立众事，经云三界无别法，惟是一心作是也。
		</desc>
	</Doc>
	<Doc>
		<title>一心</title>
		<desc>摩诃衍有法与义，所言法者，谓众生心，是心则摄一切世间出世间法。依于此心，显示摩诃衍义，何以故？一、是心真如相，即示摩诃衍体故。二、是心生灭因缘相，能示摩诃衍自体相用故。</desc>
	</Doc>
	<Doc>
		<title>一心圆融</title>
		<desc>谓万有之实体真如，唯是一心，止观曰：一心具十法界。一切诸法，皆于一心中而圆具之，是故应了一心圆具之法也。</desc>
	</Doc>
	<Doc>
		<title>一行</title>
		<desc>涅盘经云一行：一行者，如来所行之行也。行以进趣为义，能行此行，则能趣向佛果。虽名一行，而具足五行，故经明五行之后，乃云复有一行，是如来行。谓能于一心中，行于五行，具足而无缺也。</desc>
	</Doc>
	<Doc>
		<title>一行三昧</title>
		<desc>
            文殊师利所说般若经云一行三昧：一行三昧者，惟专一行，修习正定也。谓修行之人，应处空闲，舍诸乱意，系心实理，想念一佛，专称名字，随佛方所，端身正向，能于一佛，念念相续，而不懈怠，于一念中，即能得见十方诸佛，获大辩才也。
		</desc>
	</Doc>
	<Doc>
		<title>依报</title>
		<desc>
            十方四方、四维、上下。三世过、现、未。一世界一初禅。三千大千世界小千、中千、大千。小千世界千世界、一二禅。中千世界千小千、一三禅。大千世界千中千、一四禅。劫小、中、大。小劫增劫、灭劫。中劫二十小劫。大劫四中劫，成、住、坏、空。
		</desc>
	</Doc>
	<Doc>
		<title>依报与佛土</title>
		<desc>凡夫受托于依报，诸佛自具其佛土。</desc>
	</Doc>
	<Doc>
		<title>依因依缘</title>
		<desc>
            此二种生灭，依于无明熏习而有，所谓依因依缘。依因者、不觉义故。依缘者、妄作境界义故。若因灭则缘灭，因灭故不相应心灭，缘灭故相应心灭。问曰：‘若心灭者，云何相续？若相续者，云何说究竟灭？’答曰：‘所言灭者，唯心相灭，非心体灭。如风依水，而有动相，若水灭者，则风相断绝，无所依止。以水不灭，风相相续，唯风灭故。动相随灭，非是水灭，无明亦尔。依心体而动，若心体灭者，则众生断绝，无所依止。以体不灭，心得相续，唯痴灭故。心相随灭，非心智灭。
		</desc>
	</Doc>
	<Doc>
		<title>依正二报</title>
		<desc>无论苦乐，所报之境则有二者，谓依报正报：一、正报谓所报之身，如人所受得之人身是。二、依报谓所受报之处，如人所依之山河大地是。</desc>
	</Doc>
	<Doc>
		<title>义谛略集</title>
		<desc>
            ‘一理’法华经玄义云一理：一理者，诸法之本体也。理性容摄，其大无外。诸法虽殊，理元是一。理虽是一，而能统贯诸法。诸法虽殊，莫不本乎一理。事理融通，法法无碍，是则世间出世间法，皆不外乎此也。‘第一义’大集经云第一义：第一义者，即无上甚深之妙理也。其体甚寂，其性虚融，无名无相，绝议绝思。经云：‘甚深之理不可说，第一义谛无声字是也。’‘一实谛’涅盘经云一实谛：谓一实相中道之理也。无有虚妄，无有颠倒，若圣若凡，性本不二，故名一实谛也。‘一实相印’法华玄义云一实相印：一实相印者，谓真实之理，无二无别，离诸虚妄之相也。印者信也，如世之公文，得印可信。盖如来所说大乘经，皆以实相之理，印定其说。外道不能杂，天魔不能破。若有实相印，即是佛说。若无实相印，即是魔说。经云：‘世尊说实道，波旬无此事是也。’‘一实境界’占察善恶业报经云一实境界：一实境界者，即一实相之理也。不变不异，无灭无生，自性清净，离虚妄相，犹如虚空，平等普遍，诸佛众生，无二无别也。‘一法界’起信论云一法界：即一真如之理，体性虚融，平等不二也。‘一真法界’华严经随疏演义钞云一真法界：无二曰一，不妄曰真，交彻融摄，故曰法界，即是诸佛平等法身。从本以来，不生不灭，非空非有，离名离相，无内无外，惟一真实，不可思议，是名一真法界。‘一藏’华严经疏云一藏：藏即含藏之义，谓法界之理，竖穷三际，横遍十方，无德不备，无法不摄，一一该罗，重重无尽，若世间法，若出世间法，无不含藏，故名一藏。‘一致’华严经随疏演义钞云一致：一致者，谓佛乘宗极之趣惟一也。如来设化，始随机宜不同，故有三乘之说，终归显实，但名佛乘一致之理。钞云：‘混万化即真，会精粗一致是也。’‘一源’一源者甚深法界之体也。此体不变不迁，非真非妄，因随缘故，有真有妄。若随法性净缘，则能出生诸佛之法。若随无明染缘，则能出生众生之法。染净之缘虽别，法界之体无殊。譬如流水，流虽清浊有异，所出之源是一也。‘一体’法界观云一体：一体者，常住真心之体也。自性清净，一体无二。妄想忽生，境界顿现。于是有情众生，无情国土，从一真心，妄分为二。当知有情无情，皆是众生自心所变，实非外物。故颂云：‘情与无情共一体是也。’‘一如’首楞严三昧经云一如：不二不异，名曰一如，即真如之理也。所谓真如界内，绝生佛之假名。平等性中，无自他之形相。故经云：‘魔界如，佛界如，一如无二如是也。’‘一因’涅盘经云一因者：谓圣凡平等之理体也。盖此理体，诸佛众生，皆性本具，初无增减，然诸佛悟之而成妙果，众生迷之而流转诸趣。若全此一因，而修圆顿之行，则能超出三乘所修之因，而证一乘之果也。
		</desc>
	</Doc>
	<Doc>
		<title>异病</title>
		<desc>
            于一切法执异者，亦有六辈，云何为六。一、计因果异体如上座部，计因果为异。说种灭于前，芽生于后，种与芽非一体等。二、计身神异相如外道计身异神异。说神我微细，五情所不得，亦非凡夫所见，摄心清净，将禅定人，乃能得见。又若身即神我者，则身灭神亦灭，如是神我身灭不灭故，执身与神异。三、计我阴异体如毗世师弟子，迦那陀外道，计我阴异。说我与觉异，如说白毡，此是白，此是毡，是为异。我与觉亦如是，我若是觉，即不名觉，觉若是我，亦不名我，如是我觉为异，故一切因果法亦异，其例如下：一、我觉如火热，二名别故。二、觉我如白毡，质色二故。四、计我阴一异不俱故异体如若提子外道，计我与阴为不俱。说云一切法不俱，所谓一切法不可说异，不可说非异，不可说俱，以三者俱有边见遇故。说有不俱，不说无不俱，如是立不俱，还堕异故，其例如下：一、我觉异不可说如毡白若异者，离白即别有毡，是应有毡非白，有白非毡。二、我觉非异不可说如毡白若非异者，异白应更无毡，是白灭毡亦应灭。三、我觉俱不可说如柱若与火俱，则火中应无复有炷，火若与炷俱，则炷外应不复见火。今炷火历然，故说为不俱。五、计有边无边异体此复有四：一、三世异体如有等修禅那人，行阴中迷心计生元，流用不息。计过去未来，名为有边，唯相续心，名为无边。如是三世法名异体。二、初、后异体如前执人，或能观八万劫，见一切众生。八万劫前，寂无闻见，无闻见处，名为无边。有众生处，名为有边。如是劫初劫后，各执异体。三、彼我异体如前执人，计我遍知，得无边性。而彼一切众生，皆现我遍知中。不知彼一切众生知性，与我同等。如是我知无边，彼知有边，彼我知性，判然异体。四、生灭异体如前执人，穷生阴空，以其所见心路筹度一切众生。一身之中，计其咸皆半生半灭。明其世界一切所有，一半有边，一半无边。如是世界众生，各各兼二，为其异体。六、计体相各异如优娄迦人，计物唯自生。物不生德，德唯自生，相不生物，二者非类，非类故异。
		</desc>
	</Doc>
	<Doc>
		<title>意五种</title>
		<desc>
            复次，生灭因缘者，所谓众生依心意意识转故。此义云何？以依阿梨耶识，说有无明，不觉而起，能见能现，能取境界，起念相续，故说为意。此意复有五种：一者、名为业识谓无明力不觉心动故。二者、名为转识依于动心能见相故。三者、名为现识所谓能现一切境界，总如明镜，现于色像。现识亦尔，随其五尘，对治即现，无有前后，以一切时任运而起，常在前故。四者、名为智识谓分别染净法故。五者、名为相续识以念相应不断故，住持过去无量世等善恶之业，令不失故。复能成熟现在未来苦乐等报，无差违故。能令现在已经之事，忽然而念，未来之事，不觉妄虑。是故三界虚伪，唯心所作，离心则无六尘境界。此义云何？以一切法皆从心起，妄念而生，一切分别，即分别自心。心不见心，无相可得。当知世间一切境界，皆依众生无明妄心而得住持。是故一切法，如镜中像，无体可得。唯心虚妄，以心生则种种法生，心灭则种种法灭故。复次言意识者，即此相续识，依诸凡夫，取着转深，计我我所，种种妄执，随事攀缘，分别六尘，名为意识，亦名分离识。又复说名分别事识，此识依见爱烦恼增长义故。
		</desc>
	</Doc>
	<Doc>
		<title>因等四缘</title>
		<desc>
            有为诸法，从因缘生。如幻假有，谓色法及诸种子，依二缘生。心法依四缘生。所谓四缘者：一因缘，二等无间缘，三所缘缘，四增上缘也。一、因缘谓有为法亲辨自果，此体有二：一种子，二现行。一、种子谓本识中善染无记，诸界地有漏无漏、色非色、报非报等功能差别，能引次后自类功能，及起同时自类果，此唯望彼。是因缘性。二、现行谓七转识，及彼相应，所变相见性界地等。除佛果善，极劣无记，余薰本识。生自类种，此唯望彼，是因缘性。二、等无间缘谓八现识及彼心所，前聚于后，自类无间等而开导，令彼生定。心所与心，虽恒俱转，而相应故，和合似一。不可施设离别殊异，故得互作等无间缘。心与心所，如何似一？同一所缘，同一所依，同一时转，同一性摄，是故似一也。三、所缘缘谓若有法，是带已相。心或相应，所虑所托，此体有二：一亲二疏。一、亲若与能缘体不相离，是见分等内所虑托，应知彼是亲所缘缘。二、疏若与能缘体虽相离，为质能起内所虑托，应知彼是疏所缘缘。四、增上缘谓若有法，有胜势用，能于余法，或顺或违。虽前三缘，亦是增上。而今第四，除彼取余。有为无为，皆有不障之力，谓之胜势用。与违顺法，能得为缘，谓之或顺或违。如何与违法得为缘？如夫霜雪，与违青之黄叶为增上缘，非前灭法，此顺违用。于四处转，生住成得，四事别故。
		</desc>
	</Doc>
	<Doc>
		<title>因果</title>
		<desc>
            楞严经曰：‘假令经百劫，所作业不亡，因缘会遇时，果报还自受。’泥犁经曰：‘父作不善，子不代受，子作不善，父不代受，善自获福，恶自受殃。’因果经曰：‘欲知前世因，则今生所受者是，欲知后世果，则今生所为者是。’涅盘经曰：‘善男子，知善因生善果，恶因生恶果，远离恶因。’弥勒所问经曰：‘一业多果，多业一果。’弥勒所问经又谓一业渐感五果，得异熟三果，等二果。又谓十不善业道，有三种果：一果报果，二习气果，三增上果。生地狱中，是名增上果。由地狱退生人中，依杀生故有有断命果。依偷盗故有资生果。乃至依邪见故痴心增上，以是一切名习气果。依彼十种不善业道。有一切外物气势，所谓土地高下雀鼠雹棘尘土臭气多有蛇蝎，乃至如此一切苦界名增上果。
		</desc>
	</Doc>
	<Doc>
		<title>因果</title>
		<desc>
            四缘因缘、等无间缘、所缘缘、增上缘。因缘二种子、现行。所缘缘二亲、疏。名言种子二表意、显境。种子二缘因、增上。五果异熟、等流、离系、士用、增上。因果二同时、异时。十二因缘无明、乃至老死。缘起五释略。十二因缘四分能引、所引、能生、所生。能引无明、行二。所引识、至受、五。能生爱、取、有、三。所生生、老死、二。无明发业十一殊胜所缘、乃至对治。
		</desc>
	</Doc>
	<Doc>
		<title>因果各义</title>
		<desc>
            因果之义，若分叙之，有种种义，于下逐次述之。兹明因果总义。谓因者能生，果者所生，因必有果，果必有因，是为因果之理。如善因有善果，恶因有恶果，生者必灭，会者必离等是。若举六道之果以辨因，则：一、地狱之果正由上品十恶业因。二、畜生之果正由中品十恶业因。三、饿鬼之果正由下品十恶业因。四、修罗之果正由下品十善业因。五、人趣之果正由中品十善业因。六、天趣之果正由上品十善业因。若举因以辨六道之果，则：一、极恶为地狱之因。二、诸恶中愚痴偏重者为畜生之因。三、诸恶稍轻悭贪偏重者为饿鬼之因。四、诸善不纯嗔恚偏重者修罗之因。五、诸善中平贪爱偏重者人趣之因。六、善因纯熟未脱愚痴者天趣之因。
		</desc>
	</Doc>
	<Doc>
		<title>因果理</title>
		<desc>世间生灭之相，亦非乱生乱灭，皆有其一定不易之律。所谓因果，故明生灭后，更须明其因果。</desc>
	</Doc>
	<Doc>
		<title>因果四计</title>
		<desc>由因果一异，亦分四计。一、因果一二、因果异三、因果亦一亦异四、因果非一非异</desc>
	</Doc>
	<Doc>
		<title>因果四计</title>
		<desc>或即前意以因中有果无果，成四句者。一、因中有果二、因中无果三、因中亦有无果四、因中非有无果</desc>
	</Doc>
	<Doc>
		<title>因果四执</title>
		<desc>
            三论玄义云：‘总论西域九十六术，别序宗要，则四执盛行：一、计邪因邪果，二、执无因有果，三、立有因无果，四、辨无因无果。’一、问云：‘何名为邪因邪果？’答：‘有外道云：大自在天能生万物，万物若灭，还归本天，故云自在天若嗔。四生皆苦，自在若喜，则六道咸乐。然天非物因，物非天果，盖是邪心所画，故名邪因邪果。’二、问云：‘何名为无因有果？’答：‘复有外道，穷推万物，无所由藉，故谓无因。而现睹诸法，当知有果。例如庄周魍魉问影，影由形有，形因造化，造化则无所由。本既自有，即末不因他，是故无因而有果也。’三、问云：‘何名为有因无果？’答：‘断见之流，惟有现在，更无后世，类如草木，尽在一期。’四、问云：‘何名为无因无果？’答：‘既拨无后世受果，亦无现在之因。故六师云：‘无有黑业，无有黑业报；无有白业，无有白业报。’四邪之间，最为尤弊，现在断善，后生恶趣。’
		</desc>
	</Doc>
	<Doc>
		<title>因果同时异时</title>
		<desc>
            因果同时异时者：一、因果同时能熏识等，从种生时，即能为因，复熏成种，三法展转，因果同时。如炷生焰，焰生燋炷，亦如束芦，更互相依，因果俱时，理不倾动矣。二、因果异时前念种子生后念种，斯乃自类相生，因果异时，不同种现相望因果同时。
		</desc>
	</Doc>
	<Doc>
		<title>因果一异四见</title>
		<desc>
            华严经疏：‘谓外道之所见，不出四见。’一、计一数论师计因中有果。以因果不异之故，名为计一。二、计异胜论师计因中无果，以因果不同之故，名为计异。三、计亦一亦异勒娑婆论师计因中有果，亦计因中无果，以有无双计故，名为亦一亦异。四、计非一非异尼犍子计因果亦非是一，亦非是异，故名非一非异。
		</desc>
	</Doc>
	<Doc>
		<title>因缘</title>
		<desc>就因之义分之，说有因缘。因缘者，于一物之生，赋与强力曰因，旁添弱力曰缘。例如种子因也，雨露农夫等缘也。虽辨因果，应识因缘。若但知因，则惑于缘，因果之义缺矣。</desc>
	</Doc>
	<Doc>
		<title>因缘</title>
		<desc>一切有为，即是生灭。然能见生者，方能知灭。是故欲知生灭，尤应知生。一切生相，生所生时，不离因缘和合。何法说为因缘？即六因四缘，说为因缘。因者能生，缘者助生，一切有为之生法，不出此六因四缘也。</desc>
	</Doc>
	<Doc>
		<title>因缘二种缘觉</title>
		<desc>
            四教仪云辟支迦罗，是天竺之言，此土翻为缘觉。此人宿世福德，神根胜利，学十二因缘以悟道也。缘觉有二种，一独觉，二因缘觉。一、明独觉辟支迦罗独觉辟支迦罗者，苦佛不出世，佛法已灭，是人先世因缘，能独出智慧，不从他闻，自以智慧得道，故名独觉。二、明因缘觉因缘觉者，是人道根淳熟，藉小因缘而能觉悟也。
		</desc>
	</Doc>
	<Doc>
		<title>因缘相续</title>
		<desc>
            众生生灭因果，不出二义，所谓因缘相续是也。正因助缘，使现生起，是为因缘。因果次第，不相断绝，是为相续。一、因缘故，世间一切非常。二、相续故，世间一切非断。是因缘相续，世间流转之二总相也。故曰：因缘相续，世间之果报分明。因缘相续┌一、苦│二、空有漏果报四相┤│三、无常└四、无我┌因缘………不常世间法相┤└相续………不断
		</desc>
	</Doc>
	<Doc>
		<title>饮酒十过</title>
		<desc>
            四分律藏云饮酒十过：一、颜色恶谓饮酒之人，颜貌容色，因此变常，无有善相也。二、下劣谓饮酒之人，威仪不整，动止轻薄，人所贱恶也。三、眼见不明谓恣饮狂痴，瞻视昏瞀，而色境莫辨也。四、现嗔恚相谓醉酒之人，行不善法，不顾亲属贤善，恣肆忿怒也。五、坏田业资生谓恣饮放逸，破费产业，资财散失也。六、致疾病谓饮酒过度，身体失调，以致疾病也。七、益斗讼谓醉酒发狠，与人争竞，不惜生命，而斗讼益增也。八、恶名流布谓耽饮纵恣，弃舍善法，而丑名恶声，远近流布也。九、智慧减少谓饮酒昏迷，狂騃愚痴，而智慧减少也。十、命终堕恶道谓朋狎饮酒，善行不修，恶业日增，命终之后，而堕恶道也。
		</desc>
	</Doc>
	<Doc>
		<title>有漏果报四相及不净</title>
		<desc>
            种种生灭，尽是一漏落之相，故曰有漏。而有漏分晰之，有四种相，谓有漏果报四相。即苦、空、无常、无我，有漏之果报。有三苦八苦之性，谓之苦。男女一异等诸相无实，谓之空。有漏果报中，无我之实体，谓之无我。生灭迁流，刹那不住，谓之无常。于下再分述之：
		</desc>
	</Doc>
	<Doc>
		<title>有漏无漏</title>
		<desc>
            一切法有二大别，曰有漏无漏。漏、漏泄之义，贪嗔等之烦恼，日夜由眼耳等之六根门，漏泄流注而不止，故名曰漏。言有或无，曰有漏无漏。一、有漏有烦恼之法，或为增长烦恼缘之法，谓之有漏。染污末那，是其有漏之正因也。有漏之言，正表漏俱。谓诸有漏，由与自身现行烦恼俱生俱灭互相增益，方成有漏。由此熏成有漏法种，后时现起，有漏义成，自相续中，六识烦恼与彼善等不得俱起，虽由烦恼引施等业，唯是傍因而非正因。表漏俱者，取能有体，不取烦恼，有他漏故，名为有漏。了义灯中解释有漏，有其三种：一、体是漏，为有所有，名为有漏。二、有他漏故，名为有漏，即说能有。三、漏性合故，亦烦恼自体，由此烦恼在生死中，以漏体有用，名为有漏，有即漏也。又杂集论言六种有漏：一、漏自性即烦恼体。漏性合故，名为有漏。由此烦恼在生死故，名漏性合。漏体有用，名为有漏。烦恼现行，令心连注流散不绝，名之为漏。如漏器漏舍，深可厌恶，损污处广，毁责过失，立以漏名。二、漏相属与漏相应，及漏所依，即染污心心所名相应遍行别境，及前七识与惑俱者，眼等五根名漏所依。有漏相属，名曰有漏。三、漏所缚谓有漏善法，由漏势力招集后有，故名所缚。从能缚惑，名为有漏。四、漏所随谓余地法，但言漏随不言缚者，以他地法不相增益也。从能随惑，名为有漏。五、漏随顺顺决择分，异地不增，同地得增，虽增背有，然与漏俱，故名随顺。六、漏种类谓无学身诸有漏法，以先有漏之所起，名为种类。二、无漏离烦恼之清净法，及不为增长他烦恼缘之法，谓之无漏。诸漏永尽，非漏随增，性净圆明，故名无漏。若在佛果，乃为究竟无漏矣。
		</desc>
	</Doc>
	<Doc>
		<title>有情四有</title>
		<desc>上总言四相之义，而在有情则为四有，兹述有情四有。</desc>
	</Doc>
	<Doc>
		<title>有无二边</title>
		<desc>
            二边者，执有之边际，执无之边际，皆为邪见，故云边见。肇论曰：‘有无之境，边见所存，岂是处中莫二之道乎？’又谓之增益减损二边。一、增益边因缘所生之法，若分别推求，本无自性，众生不了，执之为有，是名增益也。二、损减边因缘所生之法，若分别定无，即是损减实有成就之性，是名损减也。
		</desc>
	</Doc>
	<Doc>
		<title>有无二见</title>
		<desc>有无二见者：一、有见偏于有之邪见。二、无见偏于无之邪见。法华经方便品曰：‘入邪见稠林，若有若无等。’</desc>
	</Doc>
	<Doc>
		<title>有无二见</title>
		<desc>
            二见者，一有见，二无见。一、有见为遍于有之邪见，固执实有物之见也，又增益实性之妄见也。二、无见为遍于无之妄见，固执实无物之见也，又减损实性之妄见也。此有无之二见，通于一切法边见中之断常二见，人身之有无二见皆是也。故一切之邪见，纳于此二见之中。自此二见生一切之邪见。法华经曰：‘入邪见稠林，若有若无等。依止此诸见，具足六十二。’
		</desc>
	</Doc>
	<Doc>
		<title>有无四句</title>
		<desc>有无四句者：第一、有句执必有我身，即常见也，又谓增益谤。第二、无句执必无我身，即断见也，又谓减损谤。第三、亦句执我身亦有亦无，是有无相违见也，亦谓相违谤。第四、非句执我身非有非无，是戏论见也，亦谓戏论谤。
		</desc>
	</Doc>
	<Doc>
		<title>于法计常</title>
		<desc>
            于法计常者，有十一种，云何为十一。一、计诸有见常如外道贪着诸见，说法因集皆是实有，以诸有见为常。二、计诸有法常如萨婆多人执法有我无，如是故诸有法常。三、计世谛法常如成实人执真谛无我法，而世谛是有，执有故常。四、计一因具果常如两际外道，计因中常有果性，不待缘成，说一因常。五、计从缘相常如数论师，计一切法体，因中本有果性，但须从众缘显。非缘则因果不见，故计从缘相常。六、计声相常即声论师，如上计，说声相常住，无生无灭。由于宣吐方得显了，如是执声相常。七、计生死法乐故常如尼犍子等，妄于生死中起乐见，说生死真实是乐，涅盘真实是苦。加人肢体，有坏即苦，若都无五阴，即是极苦。故云生死是乐，说为可常。八、计生死法难断故常如不定聚人怖生死故，见生死法，难可断故，计生死常。九、计三世常如萨婆若帝婆，执三世常。故云因果异体，生死皆实。因果非转变，种子与芽各异体，果性在未来，移出至现在。现在谢过去，如是若蝉联，故三世常。十、计三际常如伊师迦依静虑力，计三际常。一、计前际常依静虑中起宿住随念不善缘起，故于过去诸行，不如实知，计为前际，发起常见。二、计现际常依天眼见现在诸识，依转相续，从此世间，至彼世间，不如实知，计为现际，发起常见。三、计后际常依静虑中，于想及受，虽见差别，然不见我自相差别，是故发起常见，谓我及世间，皆悉常住，以后际为常。十一、计自然力常此人执无明无力能生行，无明若在若不在，自然有行。故知无明无力生行，能生行者，乃自然力，如是说自然力常。
		</desc>
	</Doc>
	<Doc>
		<title>于他非有情计常</title>
		<desc>
            于他非有情计常者，略有六种：一、计世界常此有五种：一、无终常此人计世界无始。若有始则无因缘，如是后亦无穷。即常受身，是则无涅盘，此以无终为常‘此义与佛说世间无尽相似而不同。’二、十方无边常此人计国土十方无边。若有边则因缘有尽，如是决定无边，无边故常‘此义与佛说世界无量相似而不同。’三、八方常此人计国土上下无边。八方有边，如是八方有边，故八方常。四、上下常此人计国土八方无边。若上至有顶，下至十八地狱。皆属有边，如是上下有边，故上下常。五、有始有边常此人计世间常。初以求世间报本，不得其始。不得其始，则无中后，无中后故，则无世间。是故计世间必有始，有始故即有边，有边故常。二、计方常如方论师，计生灭皆由诸方，立方是常。三、计风常如风论师，计风能生杀成坏万物，立风是常。四、计火常如事火外道，计火为天口，能变异净不净物，立火是常。五、计水常如服水外道，计水是万物根本。水能生天地，上至阿迦尼吒天，下至阿鼻地狱，皆水为主，立水是常。六、计虚空常如口力论师，计虚空是万物因，立空是常。
		</desc>
	</Doc>
	<Doc>
		<title>于他有情计常</title>
		<desc>于他有情计常者，略有三种：即摩醯首罗人，那罗延人，伊赊那人等，各计所从生者为常。</desc>
	</Doc>
	<Doc>
		<title>于我计常</title>
		<desc>
            于我计常者，有二十二种。云何二十二？一、即阴是我常如僧佉人，计五阴中有我，说我我所，皆有自体，是故为常。二、异阴是我常如毗婆沙师，计异阴别有我体，以此为常。三、诸阴有我常此人计诸心所法，随应所计，有我我所，是故为常。四、有二种我常如僧佉人立，并有二种我常，二种者：一、有知我此我即常，我常故，此为能作，故能作常。二、无知我此我即一切法，一切法故，此为所作，故所作常。五、无能所我常邪见外道，谓我常故，诸法亦常，二者合并，无有能所，如是为常。六、通计我常此人于五阴中，通计有我，而不能分别即离，但漫执故，以此为常。七、的计是我常此人于现世五阴中，随取一阴为我，的计是我，彼有二义，执为是常。一、我定在现世有。二、我定在一阴中有。以此二障，故于一阴中即见有我，如一种坐禅人，有其五病，计有我为常故。一、有人计色为我，忽于定中得光明相，见身中神，如净珠中缕，即说此色为我，以是为常。二、有人粗思惟者，计受是我，说木石等，中无受故，可知受即是我，以是为常。三、有人中思惟者，计想是我，以苦乐受虽过，犹有想，想即我心，故以是为常。四、有人细思惟者，计行是我，以瓶等想虽过，犹有思流行，即我心，故以是为常。五、有人深思惟者，计识是我，知思亦粗，以思虽过，犹有识，识即我心，故以是为常。八、根中人我常此外道说根中别有人，是能执种子。不知五根等，是色法摄。妄于根中执有人我，以是为常。九、眼中人我常此外道如前执，说我证智所知，眼根中有我，说为四分。一、眼根之中白精是月，月是母所造。二、白精中间赤精是日，日是父所造。三、赤精中间青精是空，空是自在天所造。四、青精中间人子是我，我非因造，故我是常。十、我意常此外道不知心法无我，意为八心法之一。妄谓一切事，皆可由我意得，如是意为我常。十一、我作意常如摩醯首罗人，不知心所有法无我。心所有法中有五遍行。其一曰作意，彼妄执一切事皆从我意心生者。如无明体，别有作意。能生于行，如是我作意常。十二、我正思常如萨婆多部，执八圣道中，正思为是般若，不知彼未离遍行境，如是谬执正思为常。十三、思即是我常如胜论师，亦计我从思所成以思为常。十四、因思有我常如毗婆沙师，计有我体者，思等因思有所得故，亦执思是常。十五、我觉成思常如僧佉人，计有彼觉体，成一思相，我及觉体，次第不坏，思亦非无，故思是常。十六、影像我常此人计有现思觉影像生，及彼觉体影像所生。随诸方分，皆有其思。所依影像，如镜照面，故有我体，有我我所。此以遍行之思，及所现色法，执为我常。十七、大丈夫我常如韦驮人，说冥初时，大丈夫神，色如日光。若人知此，能度生死，更无余道。小人则小，大人则大，住身窟中，以是为常。十八、离散我常诸外道辈，通执一切法，因我得生，故执我见。此我有九次第，故修戒施苦定，冀得解脱，执我离散为常。所谓九次第者：一、法从我生法，令心共我和合。二、非法法生故，即有非法生，法非法俱令心共我和合。三、知和合故能有所知‘别有以知为第一位，法非法为第八九位者，义亦同。’四、乐知故有乐。五、苦乐故有苦。六、欲由乐故生欲。七、嗔由苦生嗔。八、功欲得于乐所以厌苦而修身。九、念功力故有正念，与诸法离散，名得解脱。十九、解解脱人我常计人我论师说，若见性得解脱者，是义不然。由人我解脱，故死活等自在，是故解脱人我常。二十、藏识常相应论师立八识常，误解唯识无尘，说识定常。二十一、我有边常如前十一种神我外道，皆计神是色法有分，皆言神有边故常。二十二、我无边常如有外道说，神我遍满虚空，无处不有。得身处能觉苦乐，是为神我无边，无边故常。
		</desc>
	</Doc>
	<Doc>
		<title>圆觉三观</title>
		<desc>
            圆觉三观者：一、奢摩他止即止寂之义，谓欲求圆觉者，以净觉心，取净为行。而于染净等境，心不安缘，即是体真止，义当空观。故经云：‘由寂静故，十方世界诸如来心，于中显现，如镜中像，此方便者名奢摩他。’二、三摩钵提昏沉掉举皆离曰等，令心专注一境曰持。谓欲求圆觉者，以净觉心，知觉心性，及与根尘，皆因幻化而有。遂起幻修，以除诸幻，即是方便随缘止，义当假观。故经云：‘所圆妙行，如土长苗，此方便者，名三摩钵提。’三、禅那静即定，虑即慧也。谓欲求圆觉者，以静觉心，不取幻化，及诸静相，便能随顺寂灭境界，即是息二边止，义当中观。故经云：‘自他身心所不能及，众生寿命皆为浮想，此方便者，名为禅那。’
		</desc>
	</Doc>
	<Doc>
		<title>缘觉慧</title>
		<desc>
            无佛世自能悟道，故名独觉。观十二因缘悟道，故名缘觉。然十二因缘，亦须佛说。秉说观察，功行成熟，所以出无佛世方能自悟。但此人根性稍利，不藉多闻，又以乐独善寂，不起烦恼，稍胜声闻人也。观十二因缘，所谓无明缘行，乃至生缘老死忧悲苦恼，此是十二因缘生相。无明灭则行灭，乃至生灭则老死忧悲苦恼灭，此是十二因缘灭相。是中无明、行、爱、取、有五支，还是集谛；识、名色、六入、触、受、生、老死七支，还是苦谛；因灭果灭，即是灭谛；观因缘生灭之智，即是道谛。而中乘根利，故先观集谛也。
		</desc>
	</Doc>
	<Doc>
		<title>缘起</title>
		<desc>
            缘者由藉之义。谓依他而所藉者，起者生起之义。缘起者，有事之起始，及事物之待缘而起二义。一切有为法等，皆从缘而起，故曰缘起。此起与生之义略同，故或曰缘生，言由缘而生也。但缘起由因立名，缘生由果立名，义稍别耳。
		</desc>
	</Doc>
	<Doc>
		<title>缘起</title>
		<desc>一切诸法，唯是真如随缘而起，是为缘起之义也。一切诸法，依缘而起，缘起诸法，唯是真如。以是真如随缘，是故名曰如来藏也。</desc>
	</Doc>
	<Doc>
		<title>缘起得名</title>
		<desc>
            瑜伽论中释缘起名，有其五释：一、由烦恼系缚，往诸趣中，数数生起，故名缘起，是依缘所起之处释名。二、依托众缘速谢灭已，续和合生，故名缘起。此依刹那义释名。三、众缘过去而不舍离，依自相续而得生起。故名缘起。四、数数谢灭复相续起，故名缘起。此依数坏数灭义释。五、于过去世觉缘性已等相续起，故名缘起。如世尊说我已觉悟等起宣说，即由此名展转传说，故名缘起。
		</desc>
	</Doc>
	<Doc>
		<title>约二世明十二因缘</title>
		<desc>
            四教仪云：‘次明二世十二因缘者，出大集经，佛为求辟支佛人说也。’此十二因缘，现在有十，未来有二。一、现在十者：一、无明大集经云：‘何为观于无明？先观中阴，于父母所生贪爱心，爱因缘故。四大和合，精血二渧，合成一渧，大如豆子，名歌罗逻。是歌罗逻，爱有三事：一命、二识、三暖。过去世中业缘感果，无有作者，及以受者，初息出入，是名无明。歌罗逻时，气息入出，有三种道。所谓随母气息上下，七日一变，息入出者，名为寿命。是名风道，不臭不烂。是名为暖，是中心意。名之为识。’二、行复观三受因，缘五阴、十二入、十八界，云何为观？随于念心，观息出入。观于内身，皮肤肌肉筋骨髓脑，如空中云。是身内风，亦复如是。有风能上，有风能下，有风能满，有风能燋，有风增长。是故息之出入，名为身行。以出入息，从觉观生，故名意行。和合出声，名行也。三、识三行因缘，则有识生，故名为识。四、名色着识因缘，则有四阴及以色阴，故名名色。五、六入五阴因缘，识行六处，故名六入。六、触眼色相对，故名为触。乃至意法，皆亦如是。七、受触因缘故，念色至法，名之为受。八、爱贪着于色，乃至于法，名之为爱。九、取爱因缘故，四方求觅，名之为取。十、有取因缘故，受于后身，故名为有。二、此下二因缘属未来也：十一、生有因缘故有生，是名为生。十二、老死生因缘故，则老死种种诸苦。若闻此因缘，发真无漏，亦名因缘觉也。
		</desc>
	</Doc>
	<Doc>
		<title>约一念明十二因缘</title>
		<desc>
            四教仪云：‘再次明一念十二因缘者，此但约现在随一念心起，即具足十二因缘。’亦出大集经，为辟支佛人说此因缘也。经曰：一、因眼见色而生爱心，名为无明。二、为爱造业，名之为行。三、至心专念名识。四、识色共行，名为名色。五、六处生贪，是为六入。六、因入求爱，名之为触。七、念色至法，名之为受。八、若心贪着，名之为爱。九、求是等法，名之为取。十、此等法生，名之为有。十一、次第不断，名之为生。十二、次第断故，名之为死。生死因缘，众苦逼切，名之为恼。乃至意法生贪，亦复如是。是十二因缘，一人一念，悉皆具足。若闻此因缘，心开意解，发无漏慧，亦名因缘觉也。
		</desc>
	</Doc>
	<Doc>
		<title>月轮观之五种三昧</title>
		<desc>
            月轮观五种三昧者：一、刹那心，二、流注心，三、甜美心，四、摧散心，五、明镜心。一、刹那心谓初心见道，一念相应，速还忘失，如夜电光，蹔现即灭，故云刹那。二、流注心既见道已，念念加功，相续不绝，如奔流注，故云流注。三、甜美心谓积功不已，乃得虚然朗彻，身心轻泰，玩味于道，故云甜美。四、摧散心为卒起精进，或复休废，二俱违逆，故云摧散。五、明镜心既离散乱之心，鉴达圆明，一切无著，故云明镜。
		</desc>
	</Doc>
	<Doc>
		<title>月喻菩萨十善</title>
		<desc>
            除盖障菩萨所问经云月喻菩萨十种善法：菩萨尘缘净尽，体性圆明，慧光普照，有情归仰，咸令发菩提心，成就种智。如月天子，离诸翳染，圆明朗彻，光照一切，功德无边，故取以为喻焉。一、皆生欢喜菩萨初出世时，令诸有情，悉得远离烦恼，而生喜乐。如月初出，见者皆得清凉，心生悦乐也。二、众所乐见菩萨初出世时，诸根清净，种子洁白，于诸威仪，无不具足，令诸有情，目睹心乐。如月初出，皎洁圆明，见者无不爱乐也。三、善法增长菩萨从初发心，于一切善法，精进勤修，渐渐增长，乃至坐于道场，一切胜相，皆悉圆满，即智德成就也。如白分月，其光明增，至十五日，盛满圆具矣。四、恶法损减菩萨具出世智时，一切恶法，日减日损，乃至坐于道场，净尽一切，无复遗余，即断德成就也。如黑月分，其光明日减日损，至于晦日，一切不现也。五、咸皆称赞菩萨初出世时，一切天人阿修罗等，咸悉称赞。如月初出时，世间一切大小人民，咸悉瞻仰，无不赞美也。六、体相清净菩萨修远离行，体相无染，清净化生，非假父母遗体，不净所生。如月天子胜业感果，体相清净，洁白无染也。七、乘最上乘最上即无上，乘犹车乘，有运载之义，是大乘菩萨所乘，名最上也。菩萨得最上乘，广为一切有情，转大法轮，使其开悟，超出三界。如月天子，乘清净轮，照四天下，令诸见者，离暗得明也。八、常自庄严菩萨所修胜妙功德，常自庄严，不假外饰。如月天子，本相清净，常自庄严，不待澡沐，而光洁也。九、游戏法乐法乐者，以法而自喜乐也。菩萨常所游戏胜妙法乐，不染世间诸欲境界。如月天子，常受天乐，而离去翳染也。十、具大神通菩萨神通自在，威德无量，普令有情，离诸垢暗。如月天子，清净圆明，具大神通，有大威德，遍四天下，无物不照也。
		</desc>
	</Doc>
	<Doc>
		<title>蕴处界三科相摄</title>
		<desc>
            如论云：一、色蕴即十处十界及法处法界一分。二、识蕴即意处及七心界。三、余三蕴及色蕴一分，并诸无为，即法处法界。┌眼┐┌眼│耳││耳色─色───┬→┤鼻├─────┤鼻││舌││舌↓└身┘└身┌│→─意───┬───意┌受┐↑│┌色┐↓┌色│想││││声│││声名┤├┐│├→┤香├─→↓→─┤香│行┘│↑││味│││味└识→↓┘↓└触┘│└触无为─┴→┴→─法──→↓→──法│┌眼识││耳识└──┤鼻识│舌识│身识└意识
		</desc>
	</Doc>
	<Doc>
		<title>蕴等三科相摄</title>
		<desc>
            蕴等三科开合不同，实乃相摄。一、五蕴中色蕴之五根五境，即十二处中之十处，十八界中之十界。二、五蕴中受想行三蕴，及色蕴中之无表色，与三种无为，即十二处之法处，十八界之法界。三、五蕴之识蕴，即十二处之意处，十八界中意界，及六识界之七界。三科相摄，所以欲分说者，如偈言，谓愚有三种：或愚于色，或愚于心，或愚心色。又根有三种：谓或利、或中、或钝，乐亦有三种：谓或乐略、或乐中、或乐广。故分说三。蕴等三科相摄┌一、愚心…………合色开心为说五蕴三种愚┤二、愚色…………合心开色为说十二处└三、愚心色………开心开色为说十八界
		</desc>
	</Doc>
	<Doc>
		<title>杂明</title>
		<desc>
            有漏无漏略。三种有漏略。六种有漏自性、乃至种类。相等四分相、见、自证、证自证。自共二相自、共。三境性、独影、带质。性境二种无本质、有本质。独影境二种无质、有质。带质境二种真、似。性境三不随性、种、系。带质三通情本性、种、系。三量现、比、非。非量二种似现、似比。三性善、恶、无记。二无记有覆、无覆。四无覆异熟、威仪、工巧、变化。欲界四心善、不善、有覆、无覆。色无色界三心善、有覆、无覆。三分别自性、随念、计度。二自性分别寻伺、非寻伺。三计度分别寻伺、非寻伺。二门真如、生灭。真如二义空、不空。阿梨耶识二义觉、不觉。觉本、始、究竟、非究竟、相似、随分、不。本觉随染二相智净、不思议。觉体四相如实空、因薰习、法出离、缘薰习。不觉三相无明业、能见、境界。不觉六相智、相续、执取、计名字、起业、业系苦。觉不觉二相同、异。意五种业识、转识、现识、智识、相续识。染心六种执相应染、乃至根本业不相应染。生灭二相粗、细。生灭二依依因、依缘。薰习四义净法、一切染因、妄心、妄境界。二妄境薰增长念、增长取。二妄心薰业识根本增长、分别事识。二无明薰根本、所起见爱。妄心薰习二种分别事识、意。真如薰习二种自体相、用。用薰习二差别缘、平等缘。差别缘二近、远。近远缘二增长行、受道。体用薰习二相应、未相应。
		</desc>
	</Doc>
	<Doc>
		<title>杂明</title>
		<desc>
            三业清净身、口、意。四威仪具足行、住、坐、卧。三千威仪略。八万细行略。三业供养身、口、意。三业相应身、口、意。三秘密印契、真言、观想。三句菩提心、大慈悲、方便。十二合掌坚实、虚心、未敷莲、初割莲、显露、持水、归命、反叉、反背互相着、横拄指、覆手向下、覆手。四种拳莲华、金刚、外缚、内缚。三衣下、中、上。苦行略。乞食略。长坐不卧略。忏悔五法略。三种忏悔作法、取相、无生。事理二忏事、理。三品忏悔上、中、下。忏仪略。发心略。观照略。观察略。观念略。观想略。发愿总愿、别愿。四弘誓愿度、解、安、涅盘。二利自利、利他。二十五方便具五缘、诃五欲、弃五盖、调五事、行五法。具五缘持戒清净等。诃五欲诃色、声、香、味、触。弃五盖弃贪欲、嗔恚、睡眠、掉悔、疑。调五事调心、身、息、眠、食。行五法欲、精进、念、巧慧、一心。七方便五停心、别相念、总相念、暖、顶、忍、世第一。五停心不净、慈悲、数息、因缘、念佛。别相念不净、苦、无常、无我。十二头陀行住阿阑若、乃至但坐不卧。三慧闻、思、修。三断见、修、非、三所断。四正断断、律仪、随护、修、四断。四对治厌患、断、持、远分。一行略。二行顿成、遍成。二观行寻伺、真如。三种忍行身、口、意。四安乐行身、口、意、誓愿。身安乐行远离豪执等四。口安乐行不乐说人及经典过四。意安乐行不嫉谄四。入道四行理入、行入。五行声、梵、天、婴儿、病。修忍五相众生、法、无常、苦、无我、我所。六调伏性乃至熟调伏印。二种资粮福德、智慧。近善知识等四善法近善知识、乃至如说修行。乐住林间等四善法乐住林间、乃至勤行精进。修行四法不舍菩提心、乃至不舍阿练若。十种修三昧法摧抑我慢、乃至常念三昧。破二执我、法。除二障理、事。印二空境空、识空。无得略。二转依转烦恼依菩提、转生死依涅盘。转依六种损力益能转至广大转。四种转依能转道、所转依、所转舍、所转得。能转二种能道。所转二种持种依、迷悟依。所转舍所断舍、所弃舍。所转得所显得、所生得。转蕴成身转五蕴、成五分法身。五分法身戒、定、慧、解脱、解脱知见。三德法身、解脱、般若。转五蕴成三德色成法身，受、想、行三成解脱，识成般若。转识成智八识、成四智。三学对治三毒略。六度对治六敝略。三密对治三业略。教理行证四略。教理行果四略。教行证三略。境行果三略。境智行三略。境教理行果五略。总持略。教观略。持律略。参禅略。念佛三种称名、观想、实相。念佛四种定业、散业、有相、无相。持明闻、义、咒、忍。持念略。持诵略。二种却魔法修止、修观。六种却魔法觉悟无惑，乃至增进功行。治心病对粗病真实修行，对细病不存执见。治身病正、助。正治身病略。助治身病信、乃至遮禁十。三部灌顶事业、密印、心授。五部灌顶三部加光明、甘露。事业灌顶三种结缘、学法、传法。四种檀法息灾、增益、降伏、爱敬。五种檀法四种、加钩召。
		</desc>
	</Doc>
	<Doc>
		<title>在家出家戒</title>
		<desc>以在家出家而分别戒者。</desc>
	</Doc>
	<Doc>
		<title>在家二戒</title>
		<desc>五戒八戒，为在家二戒。佛为在家信佛者，制此二戒也：一、五戒五戒为尽形寿之戒，故但禁邪淫。二、八戒八戒为一夕一夜之戒，故总禁淫。</desc>
	</Doc>
	<Doc>
		<title>增不增业</title>
		<desc>
            增不增业者：一、增长业起造诸业，而令习气增益，谓之增长业。二、不增长业设有故思，不起身语等，及虽起身语，而不令种增长，谓之不增长业。瑜伽云：增长业者，谓除十种：一、梦所作二、无知所作三、无故思所作四、不利不数所作五、狂乱所作六、失念所作七、非乐欲所作八、自性无记九、悔所损十、对治所损除此十种，名增长业。不增长业，谓此十种。又云诸作不增长业，若无追悔，不修对治，尚可受果，名增长业。若追悔等，名不增长业。或先增长业，由追悔等，名不增长业。如未生怨未追悔前，名增长业；追悔已后，名不增长业矣。
		</desc>
	</Doc>
	<Doc>
		<title>展转分别</title>
		<desc>问：‘若唯有识，都无外缘，由何而生种种分别？’答：‘第八识中，含藏前七识心心所法一切种子。此等种子，熏习生长，乃至成熟，转变不一。又以此现行互相资助力故，彼彼分别而便得生，何假外缘，方生分别哉！’
		</desc>
	</Doc>
	<Doc>
		<title/>
		<desc>
            ‘五障’修道有五障：一、烦恼障根本之烦恼，障盖净心，防害道机，而不使入于佛法。二、业障过去之重罪，乃至诽谤正法也，以先业之障未除，而有种种之难，不得入于佛法。三、生障若得无难之生处，则必悟道，然先业乘之，而受无暇之身，为趣生障，不得入于佛法。四、法障已生无障之处，又有悟道之机，以先世障法等缘故，不逢善友，不得闻正法。五、所知障已逢知识，得闻正法，而有种种之因缘，两不和合，妨修般若。
		</desc>
	</Doc>
	<Doc>
		<title>真常</title>
		<desc>世间之相，虚妄不实，皆是因缘相续之假。若夫圣人所得之法，则是真常。真者真实，离迷情、绝虚妄，是曰真实。常者常住，法无生灭变迁，是曰常住。真实常住，故曰真常。</desc>
	</Doc>
	<Doc>
		<title>真如</title>
		<desc>
            ‘安立非安立二真如’华严经随疏演义钞云二真如：一、安立真如体非伪妄曰真，性无改异曰如，即一实相之体也。谓真如之体，能生世间出世间一切诸法，而得安住，故名安立真如。二、非安立真如谓真如之法，从本已来，性自清净，离一切相，寂灭无为，故名非安立真如。‘不变随缘二真如’又起信论疏云二真如：一、不变真如谓真如之体，从本已来，毕竟平等，无有变易，不可破坏，体恒清净，无一异相，故名不变真如。二、随缘真如谓真如之性，本无生灭，然因无明熏动，起一切相，如水因风，妄波忽动，若风止息，动相元无，故名随缘真如。
		</desc>
	</Doc>
	<Doc>
		<title>真如门</title>
		<desc>
            心真如者，即是一法界大总相法门体。所谓心性不生不灭一切诸法，唯依妄念而有差别。若离心念，则无一切境界之相。是故一切法，从本以来，离言说相。离名字相，离心缘相，毕竟平等，无有变异，不可破坏，唯是一心，故名真如。以一切言说，假名无实，但随妄念不可得故。言真如者，亦无有相。谓言说之极，因言遣言。此真如体，无有可遣，以一切法悉皆真故。亦无可立，以一切法皆同如故。当知一切法，不可说，不可念，故名为真如。问曰：‘若如是义者，诸众生等，云何随顺而能得入？’答曰：‘若知一切法，虽说无有能说可说，虽念亦无能念可念，是名随顺。若离于念，名为得入。’
		</desc>
	</Doc>
	<Doc>
		<title>真实四相</title>
		<desc>
            凡夫流转，故成苦、空、无常、无我、不净，诸虚伪相。圣者解脱，因得常、乐、我、净，四真实相。一、常是究竟之真常，非凡夫所执虚伪之常也。二、乐是究竟之真乐，非凡夫所执虚伪之乐也。三、我是究竟之真我，非凡夫所执虚伪之我也。四、净是究竟之真净，非凡夫所执虚伪之净也。是四之德。惟佛究竟所证，二乘尚不能知。然就对世间凡夫相说，则出世诸圣，皆具此四者之德相也。
		</desc>
	</Doc>
	<Doc>
		<title>正报</title>
		<desc>有情四有生、死、中、本。中阴略。四生胎、卵、湿、化。</desc>
	</Doc>
	<Doc>
		<title>正报与佛身</title>
		<desc>凡夫有受报之正报，佛具果证之佛身。</desc>
	</Doc>
	<Doc>
		<title>正观</title>
		<desc>
            ‘业感缘起’小乘观世间一切法之缘起，皆由业感，是为业感缘起。缘起者，谓一切事物必待缘而起，一切之有为法皆是也。起谓起始之义，故名缘起。业感者以善恶之业因，感苦乐之果也。盖小乘观苦辨集，明世间缘起，由于业感耳。
		</desc>
	</Doc>
	<Doc>
		<title>正观</title>
		<desc>无相之理，破即是显。故破惑即是正观，正观即为破惑，无可分别。然就文立论，将就破立言者以为破惑，就观立言者以为正观，更益显明也。</desc>
	</Doc>
	<Doc>
		<title>正明十二因缘</title>
		<desc>
            法界次第云：一、无明过去世一切烦恼，通是无明。以过去未有智光明故，则一切烦恼得起。是以过去烦恼，悉是无明也。二、行从无明生业，业即是行。以善不善业，能作世界果故，故名为行也。三、识从行生垢心，初身因，如犊子识母。自相识，即是父母交会，初欲托胎时之名。四、名色从识生非色四阴，及所任色阴，是名名色，即是歌罗逻时之名也。五、六入从名色中生眼等六情，是名六入，从五疱初开已来，即是六入名也。六、触由入对尘，情尘识合，是名为触。以六尘触六根故，即有六识生，故名情尘识合也。七、受从触生受，故名为受。即是因六触触六根，即领受六尘，为六受也。八、爱从受中心着，名之为爱。谓于所领受六尘中，心生渴爱也。九、取从渴爱因缘求，是名为取。谓求取所爱之尘也。十、有从取则后世业因成，是名为有。因能有果，故名为有。十一、生从有还受后世五众之身，是名生。所谓四生，六道中受生也。十二、老死从生五众身熟坏，是为老死。老死则生爱悲哭泣，种种愁苦，众恼合集。若正观诸法实相清净，则无明尽，无明尽故行尽，乃至众苦和合皆尽。若能如是正观三世十二因缘，发真无漏，成辟支佛。
		</desc>
	</Doc>
	<Doc>
		<title>止观</title>
		<desc>
            系缘等三止系缘、制心、体真。方便等三止体真、方便、离二边分别。九住心安、乃至持。二种观惟识、实相。三观空、假、中。三种三观别相、通相、一心、各三观。法界三观真空、理事无碍、周遍含容。圆觉三观奢摩他、三摩钵提、禅那。南山三观性空、相空、惟识。五观真、乃至慈。五重唯识观遣虚存实、乃至遣相证性。六门观显体、乃至起六观。起二用海印森罗常住、法界圆明自在。示三遍一尘普周法界等三。行四德随缘妙用无方德等四。入五止照法清净离缘止等五。起六观摄境归心真空观等六。
		</desc>
	</Doc>
	<Doc>
		<title>旨趣</title>
		<desc>
            问曰：‘一切尽破，旨趣安归？’答曰：‘破一切法，无我我所，于诸法不受不着，是名解脱。盖若见堕遍邪，失于正理。既失正理，则正观不生。若正观不生，则断常不灭。若断常不灭，则苦轮常运。以一切冥寂，始名正理。悟斯正理，则发生正观。正观若生，则戏论斯灭。戏论斯灭，则苦轮常坏，破相之意若此。’
		</desc>
	</Doc>
	<Doc>
		<title>治病</title>
		<desc>
            明治病方法者，既深知病源起发，当作方法治之。治病之法，乃有多途，举要言之，不出止观二种方便。一、止用止治病，略说四种：一、安心止在病处。二、止心丹田。三、止心足下。四、不取病相，寂然观空。二、观一、但观心想，用六种气治病：一、吹二、呼三、嘻四、呵五、嘘六、呬此六种息，皆于唇口之中，想心方便，转侧而作，绵微而用。颂曰：心配属呵肾属吹脾呼肺呬圣皆知肝藏热来嘘字至三焦壅处但言嘻二、有言若能善用观想，运作十二种息，能治众患。一、上息治沉重七、暖息治冷二、下息治虚悬八、冷息治热三、满息治枯瘠九、冲息治壅塞不通四、焦息治肿满十、持息治战动五、增长息治羸弱十一、和息通治四大不通六、灭坏息治增盛十二、补息资补四大衰三、有言善用假想观，能治众患。如人患冷，想身中火气起，即能治冷等。经中有广说。四、有言但用止观，检析身中四大病不可得，心中病不可得，众病自瘥。当知止观二法，若人善得其意，则无病不治也。但今时人根机浅钝，作此观想，多不成就，世不流传。又不得于此，更学气术休粮，恐生异见。金石草木之药，与病相应，亦可服饵。若是鬼病，当用强心加咒以助治之。若是业报病，要须修福忏悔，患则消灭。
		</desc>
	</Doc>
	<Doc>
		<title>治身病</title>
		<desc>
            治病方法有二：一、先正治法：一、治大藏病分三：一、修止治病二、作观治病三、药石治病二、治鬼神病当用大强威德力心，加诸灵咒佛号治之。三、治业报病当用惭愧大忏悔心，加诸念佛发愿修福以助治之。二、助治法谓坐中用心治病，兼具十法：一、信二、用三、勤四、常住缘中五、别病因起六、方便七、久行八、知取舍九、护持十、遮禁若修此十法，所治必有效也。
		</desc>
	</Doc>
	<Doc>
		<title>治心病</title>
		<desc>
            治心病亦二：一、粗谓真实修行。亦二：一、于诸过非，并不覆藏，深怀惭愧，忏悔往罪，不敢复作。二、于所修行，不杂巧伪，皆质直柔软，作下下意，不显己德。二、细谓不存执见。亦二：一、修诸行时，知无我人，尽未来际，不计疲苦。二、观察诸法，平等不二，一相无相，入理究竟。若通说者，但住于法界，深观诸法平等之时，于上诸病，无不治尽。
		</desc>
	</Doc>
	<Doc>
		<title>智净妙</title>
		<desc>凡夫之相，不外惑业苦。圣者离惑业苦，即是智净妙相。一、智智者谓言照了，无有惑也。二、净净者谓言清净，离恶行之过失，离烦恼之垢染也。三、妙妙者谓言殊妙，具菩提涅盘殊妙之妙果，无业报系缚之苦受也。
		</desc>
	</Doc>
	<Doc>
		<title>中劫</title>
		<desc>中劫者，合二十小劫，共计三万三千六百万年，为一中劫。</desc>
	</Doc>
	<Doc>
		<title>中阴</title>
		<desc>
            欲海回狂云：‘识离此形躯，其名曰中阴。一入胞胎后，此相忽然隐。譬之暗中灯，灯灭还晦冥。六道十七相，智者宜观省。’涅盘经云：‘临命终时，眷属哭泣。其人惶怖，不能自持。一生善恶，俱现目前。暖气尽后，过去五阴灭，现在中阴生。入胎之后，现在中阴灭，未来五阴生。譬如灯生暗灭，灯灭暗生，相续不断。’
		</desc>
	</Doc>
	<Doc>
		<title>种性</title>
		<desc>
            ‘二种性’楞伽经云二种性：种即能生之种，性即数习之性，非理性之性也。一、圣种性谓声闻观五阴苦空，厌恶生死，忻求涅盘，则成声闻种性。缘觉观五阴缘起，修远离行，则成缘觉种性。佛即觉了五阴等法本来空寂，无生无灭，三惑俱遣，众德悉备，则成佛种性。经中不言菩萨种性者，菩萨所修之行，即成佛之种性，故不言也。二、愚夫种性谓愚痴凡夫，于五阴诸法，及世间事，种种妄想分别，非有为有，无常计常，随事执着，则成愚夫种性也。‘六种性’璎珞本业经云六种性：种性者，种别性分也。种即种子，有发生之义。性即性分，乃自分不改之义。璎珞经对别教十住十行十回向十地等觉妙觉而论，故有六种性。然性通六位，种局在因，故前之四位名种，等觉虽在因，然胜前得称为觉，故不言种也。一、习种性谓十住菩萨，研习空观，破见思惑，故名习种性。二、性种性谓十行菩萨，虽证本性真空之理，不住于空，而能分别一切诸法，化诸众生，故名性种性。三、道种性谓十回向菩萨，因修中道妙观，通达一切佛法，故名道种性。四、圣种性谓前诸位，皆名贤位，十地菩萨，由修中道妙道，破无明惑，证入圣地，故名圣种性。五、等觉性谓望后妙觉，犹如一等，胜前诸位，得称为觉，是名等觉性。六、妙觉性谓自觉觉他，觉行圆满，不可思议，故名妙觉性。
		</desc>
	</Doc>
	<Doc>
		<title>种种身</title>
		<desc>由三身开合不同，而有种种身数之别，列之如左。</desc>
	</Doc>
	<Doc>
		<title>种子</title>
		<desc>
            真言之阿等一字，生无量之义，譬如草本之种子，故名种子。诸尊各有种子，幖所具之众德。仁王经轨曰：‘言种子者，引生义，摄持义。’‘两界种子’金胎两曼之种子也。秘藏记曰：‘胎藏界以真言初字为种子，胎藏因曼荼罗，故以初因为法体意也。金刚界以真言终字为种子，金刚果曼荼罗，故以后果为法体意也。’‘三部种子’瑜只经曰：‘佛部以阿□为种子，成率都婆。莲华部以娑□为种子，成八叶莲华。金刚部以嚩□为种子，成五股金刚。’
		</desc>
	</Doc>
	<Doc>
		<title>种子二缘</title>
		<desc>现行望自亲所熏种，能为二缘，即因增上，唯除第八及六识中极劣无记，非能熏故。与非亲种，以不辨体，唯一增上。种望亲种，亦具二缘。于非亲种，亦一增上。非唯有漏，净种亦尔也。</desc>
	</Doc>
	<Doc>
		<title>诸识界系</title>
		<desc>诸识界系。一、于八识中鼻舌二识。唯在欲界，不通上界。二、眼、耳、身、识，唯在欲界初禅二地。三、二禅已上，五识皆无，后三识遍三界而有。</desc>
	</Doc>
	<Doc>
		<title>诸识俱有所依</title>
		<desc>
            诸识俱有所依者：一、五识俱有所依有四：一、同境依谓五色根共取现境，故得此名。二、分别依谓第六识，与依同缘分别境故。三、染净依谓第七识，五识以由此识染污而成有漏，由此识净而成无漏，故得此名。四、根本依谓第八识，五识依此而得生故。初不共依，余三共依，谓彼此同依，非一识依，名为共依。唯一识依，非余色依，名不共依。二、第六意识俱有所依，唯有二种，谓七八识，初不共依，后是共依。三、第七末那俱有所依，但有一种，谓第八识，是不共依。四、阿赖耶识俱有所依，亦但一种，谓第七识，是不共依。
		</desc>
	</Doc>
	<Doc>
		<title>诸识生缘</title>
		<desc>
            诸识生缘者。一、眼识现行，若依肉眼，具九缘生，所谓一、空，二、明，三、根，四、境，五、作意，六、根本第八，七、染净第七，八、分别第六，九、能生种子。若依天眼，唯除明空。二、耳识依八，除明。三、鼻、舌、身三依七，除空。四、第六依五，根、境、作意、根本第八、能生种子。五、第七八识以四缘生，谓一、俱有依，二、所缘，三、作意，四、能生种子。
		</desc>
	</Doc>
	<Doc>
		<title>诸识所依所缘</title>
		<desc>
            八识所依所缘：一、眼识眼根为所依，色境为所缘。二、耳识耳根为所依，声境为所缘。三、鼻识鼻根为所依，香境为所缘。四、舌识舌根为所依，味境为所缘。五、身识身根为所依，触境为所缘。六、意识依于末那遍缘一切处。七、七识依赖耶缘彼见分。八、八识依末那缘种子根身器界。
		</desc>
	</Doc>
	<Doc>
		<title>诸识转变</title>
		<desc>
            问：‘云何应知依识所变，假说我法，非别实有，由斯一切唯有识耶？’答：‘八心王、五十一心所之诸识转变，即诸心心所之自证分，皆能变似见相二分也。所变见分，名为分别；所变相分，名所分别。离此见相二分，则彼实我实法，决定皆无，是故一切无不唯识。谓心王有八，即自体唯识。心所有五十一，即相应唯识。色法十一，即所变影像唯识。不相应行有二十四，即分位唯识。无为有六，即实性唯识也。’
		</desc>
	</Doc>
	<Doc>
		<title>主对于仆</title>
		<desc>长阿含经曰善生，主于僮使，当以五事愍念，云何为五？一者、随能使役四者、病与医药二者、饮食随时五者、纵其休暇三者、赐劳随时</desc>
	</Doc>
	<Doc>
		<title>转爱见依无我</title>
		<desc>前言世间，不出爱见，兹言出世。须依无我，一切妄惑，皆由爱见二种执我而起，故除妄惑，当除爱见。除爱见者，即离执我，故须转于爱见，而依无我。</desc>
	</Doc>
	<Doc>
		<title>转凡成圣</title>
		<desc>因中有妄与真，果上分凡与圣。凡者凡夫，于生死迷惑流转，住不正道，是名凡夫。圣者正也，发无漏智，而证正理之人，是曰圣者。三乘见道以上之称也。</desc>
	</Doc>
	<Doc>
		<title>转烦恼依菩提</title>
		<desc>前言一切妄念，须知凡属妄念，皆是烦恼。因此烦恼，遂造一切诸业。故修道人，断此烦恼，依于菩提。菩提者觉也，烦恼皆是不觉之过，依止于觉，烦恼自除。</desc>
	</Doc>
	<Doc>
		<title>转六凡成四圣</title>
		<desc>
            六趣三界，总曰六凡。六凡岂是定凡，但不作凡，即便是圣。圣有差别，约相说四。然圣亦非圣，即是六凡所转者耳。圣，正也，发无漏智而证正理之人曰圣者，三乘见道以上之称也。言四圣者，谓声闻、缘觉、菩萨、佛也。一、声闻为佛小乘法中之弟子。闻佛之声教，悟四谛之理，断见思之惑，而入涅盘者，是佛道中之最下根也。二、缘觉旧称辟支佛、辟支迦罗；新称钵剌翳伽佛陀。旧译缘觉，新译独觉。缘觉者，一为观十二因缘之理而断惑证理。一因非花落叶之外缘，自觉悟无常，而断惑证理者。独觉者，为彼于无佛之世，而宿因所萌，或观十二因缘，或观非花落叶，独自觉悟者。三、菩萨具名菩提萨埵，或菩提索埵。旧译作大道心众生、道众生；新译作大觉有情、觉有情。求道大心之人，曰道心众生。求道求大觉之人，曰道众生。又曰大觉有情，又萨埵勇猛之义。勇猛求菩提，故名菩提萨埵。又作开士、始士、高士、大士，是由意译者也。又总求佛果，名大乘众。四、佛佛陀之略称，译作觉者。具满自觉觉他之二行，为十界最高之圣者。
		</desc>
	</Doc>
	<Doc>
		<title>转染依净</title>
		<desc>
            前言世间，皆由业造。而一切业，皆是染污，兹明出世。须明清净，清净非他，不染即得。故须转染，实依于净。所言染者，染垢染污，不洁不净，是谓之染。净者清净离垢，是谓之净。即爱着之念，及所爱着之法，曰染。解脱之念，及所解脱之法，曰净。
		</desc>
	</Doc>
	<Doc>
		<title>转生死依涅盘</title>
		<desc>
            众生虚妄生灭，是为生死。诸圣涅盘境界，不为生死之所流转。涅盘旧译诸师，译作灭、灭度、寂灭、不生、无为、安乐、解脱等；新译作圆寂。灭者为灭生死因果之义，灭度者为灭生死之因果，渡生死之瀑流也。是灭即度也。寂灭者，寂为无为空寂安隐之义，灭为灭除生死之大患灭也。不生者，为生死之苦果再不生也。无为者，为无惑业之因缘造作也。安乐者，为安稳快乐也。解脱者，为离众苦也。
		</desc>
	</Doc>
	<Doc>
		<title>转识成智</title>
		<desc>前言六识，兹明须转。即谓净六根不着六尘，自能转其六识。所谓转其六识者，即转诸染识成净智也。盖识体即智，为染所覆则成识，能转于净则成智。六识妄事分别，所以成此六种染识；不事分别，即成无分别净智矣！
		</desc>
	</Doc>
	<Doc>
		<title>转识成智</title>
		<desc>
            教乘法数云：‘转八识成四智。’转前五识成成所作智，转第六识成妙观察智，转第七识成平等性智，转第八识成大圆镜智。相宗云：‘六七因中转，五八果上移。’约自行化他说也。六即见思，七乃尘沙，即自行先破，眼耳鼻舌身为五识。第八无明识，自行三惑既尽，复起化他之用，故云果上移也。
		</desc>
	</Doc>
	<Doc>
		<title>转受依空</title>
		<desc>
            前言三受，兹明依空。盖领纳诸境而成受，原生于妄而为系缚。如识其妄，即此系缚，皆是其空。空者谓因缘所生之法，究竟无实体，故谓之空。观一切法，从因缘和合生，自性本空，无我我所。如是通达，则于诸法而得自在，故须转受依空也。
		</desc>
	</Doc>
	<Doc>
		<title>转妄归真</title>
		<desc>
            前言世间，乃有妄惑。兹叙出世，说有真智。真智非他，转妄即得。夫众生与佛，本来不二。众生是当下一念迷成，佛亦不外当下一念悟成。但众生一念之心妄，诸佛一念之心真而已。妄则佛是众生，真则众生是佛。惟佛念必不妄，此佛之所以必不堕于众生。而众生念不易真，此众生之所以难成佛道也。故欲行佛道，自舍妄依真始。所谓妄者，虚妄不实之谓。所谓真者，真实不虚之谓。一切诸法，有真妄之二。随染缘而起之法曰妄，随净缘而起之法曰真。又依因缘生者不实，故曰妄法。不生不灭之真如是真实，故曰真法。至云法者，有自体任持与轨生物解二义。
		</desc>
	</Doc>
	<Doc>
		<title>转业报依解脱</title>
		<desc>凡夫所受报得，皆是业报，业报谓业果也。由过去之业因，招现在之果报。善因感善果，恶因感恶果，皆是苦缚，不得解脱。解脱者，解惑业之系缚，脱三界之苦果也。故须转其业报，以依解脱。</desc>
	</Doc>
	<Doc>
		<title>转一切境依无相</title>
		<desc>前言三境，兹明无相。即谓一切诸境，皆由妄生，分别而有。了其虚幻，则诸境自空，一切法空，观男女一异等相，实不可得。若能如是通达诸法无相，即得自在，是为转境依无相。</desc>
	</Doc>
	<Doc>
		<title>转依</title>
		<desc>转依者，转烦恼依菩提，转生死依涅盘。云何证得二种转依？谓十地中，修十胜行，断十重障，证十真如。二种转依，由斯证得。十胜行者，即是十种波罗密多。义见后文。</desc>
	</Doc>
	<Doc>
		<title>转依</title>
		<desc>
            楞严经义海云二转依：一、转烦恼依菩提烦恼者昏烦之法，恼乱心神，即一切众生，无明妄惑也。然菩提烦恼，其性是一，但由迷悟，不分而分。众生迷故，即转菩提而为烦恼。诸佛悟故，即转烦恼而为菩提。若能了达，烦恼即是菩提。念念修习，是名转烦恼依菩提也。二、转生死依涅盘生死者，一切众生虚妄生灭也。然生死涅盘，性元是一。但由迷悟，不分而分。众生迷故，即转涅盘而为生死。诸佛悟故，即转生死而为涅盘。若能了达生死即是涅盘，念念证入，是名转生死依涅盘也。
		</desc>
	</Doc>
	<Doc>
		<title>转依位别</title>
		<desc>
            转依位别，略有六种：一、损力益能转谓初二位，由习胜解及惭愧故，损本识中染种势力，益本识内净种功能，虽未断障种，实证转依，而渐伏现行，亦名为转。二、通达转谓通达位，由见道力，通达真如，断分别生二障粗重，证得一分真实转依。三、修习转谓修习位，由数修习十地行故，渐断俱生二障粗重，渐次证得真实转依。四、果圆满转谓究竟位，由三大劫阿僧企耶，修集无边难行胜行，金刚喻定，现在前时，永断本来一切粗重，顿证佛果，圆满转依，穷未来际，利乐无尽。五、下劣转谓二乘位，专求自利，厌苦欣寂，唯能通达生空真如，断烦恼种，证真择灭，无胜堪能，名下劣转。六、广大转谓大乘位，为利他故，趣大菩提，生死涅盘俱无欣厌，具能通达二空真如，双断所知烦恼障种，顿证无上菩提涅盘，有胜堪能，名广大转。
		</desc>
	</Doc>
	<Doc>
		<title>转依义别</title>
		<desc>
            转依义别，略有四种：一、能转道此复有二：一、能伏道谓伏二障随眠势力，令不引起二障现行。二、能断道谓能永断二障随眠。二、所转依此复有二：一、持种依谓根本识，由此能持染净法种，与染净法，俱为所依，圣道转令舍染得净。二、迷悟依谓真如由此能作迷悟根本，诸染净法，依之得生，圣道转令舍染得净。三、所转舍此复有二：一、所断舍谓二障种真无间道，现在前时，障治相违，彼便断灭，永不成就。说之为舍，彼种断故，不复现行。妄执我法，所执我法，不对妄情，亦说为舍，由此名舍遍计所执。二、所弃舍谓余有漏劣无漏种，金刚喻定，现在前时，引极圆明纯净本识，非彼依故，皆永弃舍。彼种舍已，现有漏法，及劣无漏，毕竟不生。既永不生，亦说为舍，由此名舍生死劣法。四、所转得此复有二：一、所显得谓大涅盘。此虽本来自性清净，而由客障覆令不显，真圣道生，断彼障故，令其相显，名得涅盘。此依真如，离障施设，故体即是清净法界。二、所生得谓大菩提。此虽本来有能生种，而所知障，碍故不生，由圣道力，断彼障故，令从种起，名得菩提。起已相续，穷未来际，此即四智相应心品。
		</desc>
	</Doc>
	<Doc>
		<title>转蕴成德</title>
		<desc>
            摄大乘论云：‘转五蕴成三德。’五蕴者，色、受、想、行、识也。三德者，法身、般若、解脱也。法身即真如之理，般若即会真之智，解脱即自在之用。此之三德，皆由转五蕴而成也。一、转色蕴成法身色即质碍之义。谓佛身相好，无边音声，无见顶相，悉由转色蕴而成，故云转色蕴成法身也。二、转受蕴成解脱受即领受之义。谓佛无量广大自在法乐，悉由转受蕴而成，故云转受蕴成解脱也。三、转想蕴成解脱想即想念之义。谓如来以无碍智辩，说一切诸法之相，无不自在，悉由转想蕴而成，故云转想蕴成解脱也。四、转行蕴成解脱行以迁流生灭为义。谓如来神通变现，以清净法，净化众生，令得自在，悉由转行蕴而成，故云转行蕴成解脱也。五、转识蕴成般若识即了别之义，谓如来大圆镜智，平等性智，妙观察智，成所作智，无不自在，皆由转识蕴而成，故云转识蕴成般若也。
		</desc>
	</Doc>
	<Doc>
		<title>转蕴成身</title>
		<desc>
            三藏法数引请观音经疏云：‘转五蕴成五分法身。’蕴，即积聚之义。五蕴，即色、受、想、行、识也。五分法身，身，亦聚集之义。即戒、定、慧、解脱、解脱知见也。谓众生若能持戒修习定慧，行诸净业，则能转此五蕴色身，而为五分法身也。涅盘经云：‘因灭是色，获得常色，乃至受想行识，亦复如是也。’一、转色蕴成戒身色蕴者，即眼耳鼻舌身诸根积聚之名。戒防止身三口四之法。谓众生若能持戒坚固，得身清净，则戒体成就，无持无犯，此即转色蕴而成戒身也。二、转受蕴成定身受蕴者，即六识领纳六尘积聚之名。定即正定也。谓众生若能修习无漏禅定，则于尘泯净，离诸散乱，此即转受蕴而成定身也。三、转想蕴成慧身想蕴者，即意识思想六尘积聚之名。慧即智慧也。谓众生若能悟诸妄想，皆是虚妄生灭，则意地明净，照了无碍，此即转想蕴而成慧身也。四、转行蕴成解脱身行蕴者，即造作种种诸业积聚之名，因此业行而有累缚也。解脱即自在之义。谓众生若能不作诸业，则脱其累缚，而得自在，此即转行蕴而成解脱身也。五、转识蕴成解脱知见身识蕴者，即和合积聚之名。解脱知见者，知属智，知见属眼，见即无生智眼自在照了也。谓众生若能照了识心皆是虚妄分别，则无生之智眼自在明了，此即转识蕴而成解脱知见身也。
		</desc>
	</Doc>
	<Doc>
		<title/>
		<desc>众生所以轮回三道而不能超脱者，为处处着故。因着则惑业苦生，惑业苦生生不已，乃成轮回。</desc>
	</Doc>
	<Doc>
		<title/>
		<desc>
            一切凡夫，有种种着，所谓着者：三境顺、违、俱非。三受乐、苦、不乐不苦。五欲色、声、香、味、触。二烦恼爱、见。财等五欲色、财、名、食、睡。味禅邪定略。四相我、人、众生、寿者。四住地惑欲爱、色爱、有爱、一切见。
		</desc>
	</Doc>
	<Doc>
		<title>资粮位</title>
		<desc>
            资粮位者，资，资助，粮，粮食也。人远行必假粮食而资助，则欲证果者，必以善根功德为资粮，以资助自身也。位有三，亦称三贤位。初，五停心观一、多贪众生不净观四、多痴众生因缘观二、多嗔众生慈悲观五、多障众生念佛观三、多散众生数息观二、别相念观与前文四念处同。一、观身不净二、观受是苦三、观心无常四、观法无我三、总相念观一、观身不净受心法皆不净三、观心无常身受法亦无常二、观受是苦身心法皆是苦四、观法无我身受心亦无我但此位中，惟观苦谛，伏烦恼惑。
		</desc>
	</Doc>
	<Doc>
		<title>自共二相</title>
		<desc>
            自共二相者。一、自相诸法自体，唯局法体不通于余，唯证智知，言说不及，是名自相。二、共相通在诸法，如缕贯华，言说所及，假智所缘，是名共相。如五蕴中，以五蕴事为自相，空无我等理为共相乃至一事中有多极微，以事为共相，以极微为自相，如是展转至不可说为自相。唯有自相，共相体性，都是无有。若说共相唯有观心，能缘行解谓之观心，自相之境现量所缘，共相之境比量所缘。
		</desc>
	</Doc>
	<Doc>
		<title>自灭</title>
		<desc>
            计从自灭者，凡有三种。云何三种？一、于身计灭如布吒婆楼，计色身四大六入，父母生育，乳餔长成，衣服庄严，无常磨灭。此灭自灭，昧缘成理，是为于身计自灭也。二、于阴计灭如小乘外道，计诸受阴尽，自然坏绝。如灯火灭。种坏风止，即得涅盘。三、于业计灭此有二种：一、现世灭此有二类：一、计现世苦灭得乐如鹅鸠外道，计现世并受苦尽，苦灭得道，以如是故，常以二指拾米脐食。二、计现世不灭未来必受报如尼干外道等，惧现世不灭，而堕苦报。亦立种种苦行名目，所谓永坐、大发行、断食、长倚、视日、五炙、眠剌、投岩、赴火、陨水、挑筋为琵琶弦以供养天。二、未来灭此亦有二类：一、未来八万劫灭如删阇夜毗罗胝子，计人生诸苦，不假修道，历经生死，八万劫后，苦际自尽，即得道果。譬如登高山而纾缕丸，转转而下，缕尽自止，劫满苦灭，亦复如是。二、六百千俱胝劫灭如优楼迦，计世间人等，各有我心，逐外尘和合，起诸非法。却后度三百千俱胝劫，中间灾满，至火灾时，复经三百千俱胝劫，世界尽灭，我心方与外尘相离而住，是时非法即灭，暂时得解脱。
		</desc>
	</Doc>
	<Doc>
		<title>自生</title>
		<desc>
            执自生有四：一、计有神我自生，有十一：一、计主谛神我生即迦毗罗。计诸法自生而有神，神名为主谛。此主谛者，生于法初，遍于一切，能生诸法，立二十五谛义，为修行法门。二十五谛者：一、主谛为后二十四依谛之所依，诸法之主宰也。二、依谛依前主谛而生二十四谛：一、冥谛是为谛初，八万劫前，不能尽知，强名冥谛。此冥谛者，依于主谛，而能递生者也。二、觉谛是为中阴识，亦名为大，从冥谛生。三、我谛是为我心‘不同神我’亦名我慢，亦名为意，从于觉生。四、色是为色尘，从我生。五、声是为声尘，从我生。六、香是为香尘，从我生。七、味是为味尘，从我生。八、触是为触尘，从我生。九、空是为空大，从声尘生。十、风是为风大，从声触二尘生。十一、火是为火大，从声色触三尘生。十二、水是为水大，从色声味触四尘生。十三、地是为地大，从色声香味触五尘生。十四、眼是为第一知根，从火大生。十五、耳是为第二知根，从空大生。十六、鼻是为第三知根，从地大生。十七、舌是为第四知根，从水大生。十八、身是为第五知根，从风大生。十九、手是为第一业根，此下皆从大生。二十、足是为第二业根。二十一、口是为第三业根。二十二、大遗是为第四业根。二十三、小遗是为第五业根。二十四、心是为平等根，能遍缘故名平等。二、计芥子神我生即迦毗罗支流，诸自生而有神我生于心中如芥子，计能生诸法，以是为本。三、计麦粒神我生此人计诸法自生，而有神我细如麦粒，为心主宰，生于诸法，其本宗同上。四、计豆皂神我生此人计诸法自生，而有神我如豆皂大，为心主宰，能生诸法，本宗同上。五、计半寸神我生此人计诸法自生，而有神我在其心中，其长半寸，为诸法因，本宗同上。六、计一寸神我生此人计诸法自生，而有神我长一寸许，在其心中，发生诸法，本宗同上。七、计拇大神我生此人计诸法自生，而有大如拇指神我，生彼心中，出生诸法，本宗亦同上。八、计内身神我生此人计诸法自生，而有神我生在最初，譬如像生，有骨在形体先，彼能生法，本宗亦同上。九、计能增长神我生此人计诸法自生，而有神我生在最初，随身大小，能生诸法，本宗并同上。十、计无色神我生此人计诸法自生，而有神我在于体中，名为细身，非凡情能见，为诸法主，本宗亦同上。十一、计清净神我生此人计诸法自生而有清净神，我在于身中，莫能染污，名净色身，能生诸法，本宗亦同上。右十一种异执，皆计诸法从神我生，其源同出迦毗罗主谛，但立说有小异耳。二、计五阴生者有二：一、计五阴总相生即六师等，计诸法从自体五阴生，执五阴实有。二、计五阴别相生有六：一、计色阴生此人计自体色阴，能生诸法，执色为本。二、计受阴生此人计自体受阴，能生诸法，执受为本。三、计想阴生此人计自体想阴，能生诸法，执想为本。四计行阴生此人计自体行阴，能生诸法，执行为本。五、计识阴生此人计自体识阴，能生诸法，执识为本。六、计根身生即布吒婆楼，计血肉身形，能生诸法，执身为本。右前五种异执，皆知有五阴法。计五阴即我，计法从彼生，其源由迦毗罗依谛中来。后一种异执，但于身起着，尚不知有五阴法，何况生无生法乎？三、计唯性生者，即执有小乘人，计诸法各从自体性生。如梨捺等，皆唯从性大能生事大。四、计唯理生者即执空小乘人，计诸法各从二空理生。如依虚空，有地水火风等，皆唯从理大，能生事大。右二种异执，皆是佛法中人，禀教成迷者也。
		</desc>
	</Doc>
	<Doc>
		<title>自他俱生</title>
		<desc>
            执自他俱生者，复有二辈，云何为二？一、于有情计自他生即尼犍子人，说未有天地万物已前，唯一男一女和合，即生天地万物一切诸法。二、于非有情计自他生即鞞世崽人说，天地万物从二微尘和合而生，由是彼和合体，能生诸法。右二种人，皆迦毗罗支流，计诸法自他和合而生也。
		</desc>
	</Doc>
	<Doc>
		<title>自在不自在</title>
		<desc>
            业由心造，境随业转。心有净染，故境有自在及不自在。染心为业所拘，则境不能自在。净心无所挂碍，则境随心自如。故四类有情，能变之识，各相违故。所变之境，亦乃相违。故天见宝严之地，而鱼见乃为窟宅。人见是清凉水，鬼见是脓河猛火。皆由业因差殊，是即不自在义也。若在色自在地菩萨，境随智转，变化从心，一切妙境，随变皆成，是即自在义也。
		</desc>
	</Doc>
	<Doc>
		<title>宗纲</title>
		<desc>‘三句’密教宗纲不外三句：一、菩提心为因依菩提起大悲，故菩提心为因。二、大慈悲为根本依大悲起妙行，故大慈悲为根本。三、方便为究竟有妙行圆果德，故方便为究竟。</desc>
	</Doc>
	<Doc>
		<title>总别二相</title>
		<desc>
            一切有为法，有总别之二相。如无常无我之相，则通于一切，谓之总相。如地有坚相，水有湿相，谓之别相。一、就共同说一、总别二报有情之果报有二种：若生于人趣，彼此人类，同一受人界之果报者，曰总报。彼此之众生，如六根之好丑，寿命之长短，各自分别者，曰别报。二、同别二业众生为同分之业因，随之感同分之果，谓之同业。如人趣总报，乃一切人之共业所感而得者也。众生为殊别之业因，随之感各异之果，谓之别业。如各人苦乐，乃各人之别业所感而得者也。二、就各个说一、引满二果引业所感之果，谓之引果。满业所感之果，谓之满果。二、引满二业引发各个总报之业因曰引业，成满各个别业之业因曰满业。虽辨因果之理，须达总别之道，若但知总而不知别，因果之义亦晦矣。
		</desc>
	</Doc>
	<Doc>
		<title>总持</title>
		<desc>
            持善不失，持恶不起之义。口念与定慧为体，菩萨所修之念定慧具此功德也。维摩经注曰：‘总持者，谓持善不失，持恶不生，无所漏忘，谓之持。’菩萨总持之德无量，姑举四种：一、法总持又名闻总持，于佛之教法，闻持不忘也。二、义总持于诸法之义理，总持不失也。三、咒总持菩萨依定起咒，持咒神验，除众生之灾患也。四、忍总持菩萨之实智忍，持法之实相而不失也。真言陀罗尼者，此中之咒总持也。故密教总总持门，只就第三言耳。
		</desc>
	</Doc>
	<Doc>
		<title>总列法相</title>
		<desc>一切众生之心所生之一切法，由分合之不同，而有十八界、十二处、六入、五蕴、名色、七十五法等，详略之诸名相。</desc>
	</Doc>
	<Doc>
		<title>总说四劫</title>
		<desc>
            世界四劫者，历成、住、坏、空之四相也。一、成劫一成劫，有二十增减。初一增减之间，由初禅天下至地狱界，次第成立。后十九增减之间，光音天中有情，次第降生。最后下生，无间地狱，即器世间有情世间之成立，是谓之成劫。二、住劫存住于二种世间安稳之时，其间亦经二十劫。三、坏劫亦有二十增减，其中初之十九增减，初禅天至地狱之有情，各随其业因，或生于二禅以上，或移于他界，至有情世间终坏为止。其后一增减，发大火灾，荡尽初禅以下，谓之坏劫。四、空劫即坏劫之后，空无一物也。此空劫亦具二十增减，凡言增减者，皆依住劫所立之数量也。一增减者，即一小劫，二十增减，即二十小劫也。
		</desc>
	</Doc>
	<Doc>
		<title>总愿别愿</title>
		<desc>
            总愿别愿者：一、总愿四弘誓是总愿。二、别愿如药师之十二愿。千手观音之六愿及十愿。普贤之十愿。弥陀之四十八愿。释迦之五百愿。誓愿之力，亦曰本愿力。智度论曰：‘庄严佛界事大，独行功德不能成，故要须愿力。譬如牛力，虽能挽车，要须御者，能有所至。’
		</desc>
	</Doc>
	<Doc>
		<title>作业</title>
		<desc>着于爱见，则起作业。三界凡夫，所有作业，不外缘于三种：一善二恶三定。</desc>
	</Doc>
	<Doc>
		<title>作业为缘</title>
		<desc>由有妄惑，即起作业，所以妄惑为因，作业为缘。言作业者，谓以身、口、意所造作一切善恶之事业，是为作业。缘者缘起，六趣报趣，皆由作业之所缘起也。</desc>
	</Doc>
	<Doc>
		<title>作业为缘</title>
		<desc>一切因心所造，然心为何造耶？则为由业所感耳！惟业有共有别，下分述之。</desc>
	</Doc>
	<Doc>
		<title>坐禅</title>
		<desc>坐而修禅，名曰坐禅。息虑凝心，究明真理，故须坐禅也。</desc>
	</Doc>
</Docs>
